
无量义经

萧齐 天竺 三藏 昙摩伽陀耶舍 译

    德性品第一

    如是我闻。一时佛在王舍城耆　窟山中，与大比丘众万二千人俱；
    菩萨摩诃萨八万人；天、龙、夜叉、乾闼婆、阿修罗、迦楼罗、紧那罗
    、摩侯罗伽、诸比丘、比丘尼、优婆塞、优婆夷俱、大轮王、小轮王、
    金轮、银轮诸转轮王、国王、王子、国臣、国民、国士、国女、国大长
    者，各与眷属百千万数而自围　，来诣佛所。头面礼足　百千匝，烧香
    散华种种供养，供养佛已退一面坐。

    　　其菩萨名曰：文殊师利法王子、 大威德藏法王子、
    无忧藏法王子、 大辩藏法王子、
    弥勒菩萨、 导首菩萨、
    药王菩萨、 药上菩萨、
    华幢菩萨、 华光幢菩萨、
    陀罗尼自在王菩萨、 观世音菩萨、
    大势至菩萨、 常精进菩萨、
    宝印手菩萨、 宝积菩萨、
    宝杖菩萨、 越三界菩萨、
    　摩跋罗菩萨、 香象菩萨、
    大香象菩萨、 师子吼王菩萨、
    师子游戏世菩萨、 师子奋迅菩萨、
    师子精进菩萨、 勇锐力菩萨、
    师子威猛伏菩萨、 庄严菩萨、
    大庄严菩萨，　　　　如是等菩萨摩诃萨八万人俱。

    　　是诸菩萨，莫不皆是法身大士，
    戒、定、慧、解脱、解脱知见之
    所成就。其心禅寂常在三昧，恬安淡泊无为无欲，颠倒乱想不复得入。
    静寂清澄志玄虚漠，守之不动亿百千劫，无量法门悉现在前。得大智慧
    通达诸法，晓了分别性相真实、有无长短明现显白。

    　　又能善知诸根性欲，以陀罗尼无碍辩才，请佛转法轮。随顺能转，
    微　先堕以淹欲尘，开涅盘门扇解脱风，除世热恼致法清凉。次降十二
    因缘，用洒无明老病死等。

    猛盛炽然苦聚日光，尔乃洪注无上大乘润渍众生诸有善根。布善种
    子遍功德田，普令一切发菩提萌。智慧日月方便时节，扶疏增长大乘事
    业，令众疾成阿耨多罗三藐三菩提。

    　　常住快乐微妙真实，无量大悲救苦众生。是诸众生真善知识；是诸
    众生大良福田；是诸众生不请之师；是诸众生安稳乐处。救处、护处、
    大依止处，处处为众作大导师。能为生盲而作眼目；聋劓哑者作耳鼻舌
    ；诸根毁缺能令具足；颠狂慌乱作大正念。

    　　船师、大船师，运载群生渡生死河，置孽涅盘岸。

    　　医王、大医王，分别病相晓了药性，随病授药令众乐服。

    　　调御、大调御，无诸放逸行。犹如象马师，能调无不调。师子勇猛
    威伏众兽，难可沮坏。

    　　游戏菩萨诸波罗蜜，於如来地坚固不动，安住愿力广净佛国，不久
    得成阿耨多罗三藐三菩提。

    　　是诸菩萨摩诃萨，皆有如是不可思议功德。

    　　其比丘，名曰大智舍利弗、神通目犍连、慧命须菩提、摩诃迦旃延
    、弥多罗尼子富楼那、阿若　陈如等；天眼阿那律、持律忧波离、侍者
    阿难、佛子罗云、优波难陀、离婆多、劫宾那、薄拘罗、阿周陀、莎伽
    陀、头陀大迦叶、优楼频罗迦叶、伽耶迦叶、那提迦叶，如是比丘万二
    千人，皆阿罗汉尽诸结漏无复缚者，真正解脱。

    　　尔时，大庄严菩萨摩诃萨遍观众座各定意已，与众中八万菩萨摩诃
    萨俱，从座而起，来诣佛所，头面礼足，　百千匝，烧散天华、天香、
    天衣、天璎珞、天无价宝，从于空中旋转来下，四面云集而献於佛。天
    厨天钵器，天百味充满盈溢，见色闻香自然饱足。天幡、天幡，天　盖
    、天妙乐具，处处安置作天伎乐，娱乐於佛。即前胡跪合掌，一心俱共
    同声说偈赞言：『

    大哉大悟大圣王， 无垢无染无所著，
    天人象马调御师， 道风德香薰一切。

    智恬情泊虑凝静， 意灭识亡心亦寂，
    永断梦妄思想念， 无复诸大阴界入。

    其身非有亦非无， 非因非缘非自他，
    非方非圆非短长， 非出非没非生灭，
    非造非起非为作， 非坐非卧非行住，
    非动非转非闲静， 非进非退非安危，
    非是非非非得失， 非彼非此非去来，
    非青非黄非赤白， 非红非紫种种色。

    戒定慧解知见生， 三明六通道品发，
    慈悲十力无畏起， 众生善业因缘出。

    示为丈六紫金晖， 方整照耀甚明彻，
    毫相月旋项日光， 旋发绀青顶肉髻，
    净眼明照上下　， 眉接绀舒方口颊，
    唇舌赤好若丹果， 白齿四十犹珂雪，
    额广鼻修面门开， 胸表　字师子臆，
    手足柔软具千辐， 腋掌合缦内外握，
    臂修肘长指长纤， 皮肤细软毛右旋，
    踝膝不现马阴藏， 细筋锁骨鹿膊肠，
    表里映彻净无垢， 净水莫染不受尘。

    如是等相三十二， 八十种好似可见，
    而实无相非相色， 一切有相眼对绝，
    无相之相有相身， 众生生相相亦然，
    能令众生欢喜礼， 虔心表敬诚殷　。

    因是自高我慢除， 成就如是妙色躯。

    我等八万之等众， 俱共稽首咸归命，
    善灭思想心意识， 象马调御无著圣。

    稽首皈依法色身， 戒定慧解知见聚；
    稽首皈依妙幢相； 稽首皈依难思议。

    梵音雷震响八种， 微妙清净甚深远。
    四谛六度十二缘， 随顺众生心业转。

    有闻莫不心意开， 无量生死众结断。
    有闻或得须陀洹； 斯陀阿那阿罗汉；
    无漏无为缘觉处； 无生无灭菩萨地；
    或得无量陀罗尼， 无碍乐说大辩才。

    演说甚深微妙偈， 游戏澡浴法清池。
    或跃飞腾现神足， 出没水火身自由。
    如是法轮相如是， 清净无边难思议。

    我等咸复共稽首， 皈依法轮转以时；
    稽首皈依梵音声； 稽首皈依缘谛度。

    世尊往昔无量劫， 勤苦修习众德行，
    为我人天神龙王， 普及一切诸众生，
    能舍一切诸难舍， 财宝妻子及国城，
    於法内外无所恃， 头目髓脑悉施人。
    奉持诸佛清净戒， 乃至生命不毁伤，
    若人刀杖来加害， 恶口骂辱终不瞠。
    历劫挫身不倦惰， 昼夜摄心常住禅，
    遍学一切众道法， 智慧深入众生根，
    是故今得自在力， 於法自在为法王。

    我等咸供俱稽首， 皈依能　诸难　。　』

    无量义经 萧齐 天竺 三藏 昙摩伽陀耶舍 译

    说法品第二

    尔时大庄严菩萨摩诃萨与八万菩萨摩诃萨，说是偈赞佛已俱白佛言
    ：「世尊，我等八万菩萨之众，今者欲於如来法中有所谘问，不审世尊
    垂悯听否？」

    　　佛告大庄严菩萨及八万言：「善哉善哉善男子，善知是时，恣汝所
    问，如来不久当般涅盘，涅盘之後普令一切无复余疑，欲何所问便可说
    也。」

    　　於是大庄严菩萨与八万菩萨，即共同声白佛言：「世尊，菩萨摩诃
    萨欲得疾成阿耨多罗三藐三菩提，应当修行何等法门？何能法门能令菩
    萨摩诃萨疾得阿耨多罗三藐三菩提？」

    　　佛告大庄严菩萨及八万菩萨言：「善男子，有一法门，能令菩萨摩
    诃萨疾得阿耨多罗三藐三菩提。」

    　　「世尊，是法门者，号字何等？其义云何？菩萨云何修行？」

    　　佛言：「善男子，是一法门，名为无量义。菩萨欲得修学无量义者
    ，应当观察一切诸法，自本来今性相空寂，无大无小无生无灭，非住非
    动不进不退，犹如虚空无有二法。而诸众生虚妄横计，是此是彼是得是
    失，起不善念告众恶业，轮回六趣备诸苦毒，无量亿劫不能自出。菩萨
    摩诃萨，如是谛观，生怜悯心发大慈悲，将欲救拔，又复深入一切诸法
    ，法相如是生如是法；法相如是住如是法；法相如是异如是法；法相如
    是灭如是法；法相如是能生恶法；法相如是能生善法；住异灭者亦复如
    是。」

    　　「菩萨如是观察四相始末，悉遍知已，次复谛观一切诸法，念念不
    住新新生灭，复观即是生住异灭。如是观已，而入众生诸根性欲，性欲
    无量故，说法无量；说法无量，义亦无量；无量义者，从一法生，其一
    法者，即无相也；如是无相，无相不相，不相无相，名为实相。」

    　　「菩萨摩诃萨安住如是真实相已，所发慈悲明谛不虚，於众生所，
    真能拔苦；苦既拔已，复为说法，令诸众生受於快乐。」

    　　「善男子，菩萨若能修一法门无量义者，必得疾成阿耨多罗三藐三
    菩提。」

    　　「善男子，如是甚深无上大乘无量义经，文理真正尊无过上，三世
    诸佛所共守护，无有众魔群道得入；不为一切邪见生死之所败坏。是故
    善男子，菩萨摩诃萨若欲疾成无上菩提，应当修学如是甚深无上大乘无
    量义经。」

    　　尔时大庄严菩萨复白佛言：「世尊，世尊说法不可思议；众生根性
    亦不可思议；法门解脱亦不可思议。我等於佛所说诸法，无复疑惑，而
    诸众生生迷惑心故重谘问。」

    　　「世尊，自从如来得道以来四十余年，常为众生演说诸法四相之义
    ：苦义、空义、无常、无我、无大、无小、无生、无灭，一切无相，法
    性法相本来空寂：不来、不去、不出、不没。若有闻者，或得暖法、顶
    法、世第一法、须陀洹果、斯陀含果、阿那含果、阿罗汉果、辟支佛道
    、发菩提心登第一地、第二第三至地十地。」

    　　「往日所说诸法之义，与今所说有何等异？而言甚深无上大乘无量
    义经？菩萨修行必得疾成无上菩提，是意云何？唯愿世尊，慈悯一切，
    广为众生而分别之。普令现在及未来世有闻法者无余疑网。」

    　　於是佛告大庄严菩萨：「善哉善哉大善男子，能问如来如是甚深无
    上大乘微妙之义，当知汝能多所利益，安乐人天拔苦众生，真大慈悲信
    实不虚。以是因缘必得疾成无上菩提，亦令一切今世来世诸有众生得成
    无上菩提。」

    　　「善男子，自我坐道场菩堤树下端坐六年，得成阿耨多罗三藐三菩
    提，以佛眼观一切诸法不可宣说。所以者何？以诸众生性欲不同，性欲
    不同种种说法，种种说法以方便力，四十余年未曾显实，是故众生得道
    差别，不得疾成无上菩提。」

    　　「善男子，法譬如水能洗垢秽，若井若池若江若河溪渠大海，皆悉
    能洗诸有垢秽。其法水者亦复如是，能洗众生诸烦恼垢。」

    　　「善男子，水性是一，江河井池溪渠大海各各别异。其法性者亦复
    如是，洗除尘劳等无差别，三法四果二道不一。」

    　　「善男子，水虽俱洗，而井非池，池非江河，溪渠非海。而如来世
    雄於法自在，所说诸法亦复如是。初、中、後说，皆能洗除众生烦恼，
    而初非中，而中非後，初、中、後说，文辞虽一而义各异。」

    　　「善男子，我起树王诣波罗奈鹿野园中，为阿若拘邻等五人转四谛
    法轮时，亦说诸法本来空寂，代谢不住，念念生灭；中间於此及以处处
    为诸比丘并众菩萨，辩演十二因缘六波罗蜜，亦说诸法本来空寂，代谢
    不住，念念生灭；今复於此演说大乘无量义经，亦说诸法本来空寂，代
    谢不住，念念生灭。」

    　　「善男子，是故初说、中说、今说，文辞是一而义差异。义异故，
    众收解异；解异故，得法、得果、得道亦异。」

    　　「善男子，初说四谛，为求声闻人，而八亿诸天来下听法，发菩提
    心。中於处处演说甚深十二因缘，为求辟支佛人，而无量众生发菩提心
    ，或住声闻。次说方等十二部经，摩诃般若，华严海云，演说菩萨历劫
    修行，而百千比丘，万亿天人，无得量得须陀洹、得斯陀含、得安那含
    、得阿罗汉，住屁支佛因缘法中。」

    　　「善男子，以是义故，故知说同而义别异，义异故，众生解义；解
    义故，得法、得果、得道亦异。是故善男子，自我得道初起说法至于今
    日，演说大乘无量义经，未曾不说苦空无常无我；非真非假；非大非小
    ；本来不然；今亦不灭一切一切无相；法相法性不来不去，而众生四相
    所迁。」

    　　「善男子，以是义故，诸法而有二言：能以一音普应众声；能以一
    身示百千万亿那由他无量无数恒河沙身。一一身中，又示若干百千万亿
    那由他阿僧只恒河沙种种类形；一一形中，又示若干百千万亿那由他阿
    僧只恒河沙形。」

    「善男子，是则诸佛不可思议甚深境界，非二乘所知，亦非十住菩
    萨所及，唯佛与佛乃能究了。」

    　　「善男子，是故我说微妙甚深无上大乘无量义经，文理真正尊无过
    上，三世诸佛所共守护，无有众魔外道得入，不为一切邪见生死之所败
    坏。菩萨摩诃萨若欲疾成无上菩提，应当修学如是甚深无上大乘无量义
    经。」

    　　佛说是已，於是三千大千世界六种震动，自然空中雨种种华，天忧
    钵华、钵昙摩华、拘物头华、分陀利华。又雨无数种种天香、天衣、天
    璎珞、天无价宝，於上空中旋转来下，供养於佛及诸菩萨声闻大众。天
    厨天钵器，天百味充满盈溢，天幢、天幡、天　盖、天妙乐具处处安置
    ，作天伎乐歌叹彼佛及彼菩萨声闻大众，南西北方四维上下亦复如是。

    　　於是众中三万二千菩萨摩诃萨得无量义三昧；三万四千菩萨摩诃萨
    得无数无量陀罗尼门，能转一切三世诸佛不退转法轮。其诸比丘、比丘
    尼、优婆塞、优婆夷、天、龙、夜叉、乾闼婆、阿修罗、迦楼罗、紧那
    罗、摩侯罗伽、大转轮王、小转论王、银轮、铁轮、诸转轮王、国王、
    王子、国臣、国民、国士、国女、国大长者，及诸眷属百千众俱，闻佛
    如来说是经时，或得暖法、顶法、世间第一法、须陀洹果、斯陀含果、
    阿那含果、阿罗汉果、辟支佛果；又得菩萨无生法忍、又得一陀罗尼、
    又得二陀罗尼、又得三陀罗尼、又得四陀罗尼、五六七八九十陀罗尼、
    又得百千万亿陀罗尼、又得无量无数恒河沙阿僧只陀罗尼。

    　　皆能随顺转不退转法轮。

    　　无量众生发阿耨多罗三藐三菩提心。

    无量义经 萧齐 天竺 三藏 昙摩伽陀耶舍 译

    十功德品第三

    尔时大庄严菩萨摩诃萨复白佛言：「世尊。世尊说是微妙甚深无上
    大乘无量义经，真实甚深，甚深甚深。所以者何？於此众中，诸菩萨摩
    诃萨及诸四众、天龙、鬼神、国王、臣、民、诸有众生，闻是甚深无上
    大乘无量义经，无不获得陀罗尼门、三法四果菩提之心。当知此经，文
    理真正尊无过上。三世诸佛之所守护，无有众魔群道得入，不为一切邪
    见生死之所败坏。所以者何？一闻能持一切法故。」

    　　「若有众生得闻是经，则为大利。所以者何？若能修行，必得疾成
    阿耨多罗三藐三菩提。其有众生不得闻者，当知是等为失大利，过无量
    无边不可思议阿僧只劫，终不得成阿耨多罗三藐三菩提。所以者何？不
    知菩提大道直故，行於险径多留难故。」

    　　「世尊，是经典者不可思议，唯愿世尊，广为大众慈哀敷演是经甚
    深不思议事。世尊，是经典者，从何所来？去至何所？住何所住？乃有
    如是无量功得不思议力，令众疾成阿耨多罗三藐三菩提？」

    　　尔时世尊告大庄严菩萨摩诃萨言：「善哉善哉，善男子，如是如是
    如汝所言。善男子，我说是经甚深甚深真实甚深，所以者何？令众疾成
    阿耨多罗三藐三菩提故；一闻能持一切法故；於诸众生大利益故；行大
    直道无流难故。」

    　　「善男子，汝问是经，从何所来？去至何所？住何所住者？当善谛
    听。」

    　　「善男子，是经本从诸佛宫宅中来，去至一切众生发菩提心，住诸
    菩萨所行之处。善男子，是经如是来，如是去，如是住，是故此经，能
    有如是无量功德不思议力，令众疾成阿耨多罗三藐三菩提。」

    　　「善男子，汝宁欲闻是经复有十不思议功德力不？」

    　　大庄严言：「愿乐欲闻。」

    　　佛言：「善男子。第一是经能令菩萨：
    未发心者发菩提心； 无慈仁心者起於慈心；
    　 好杀戮者起大悲心； 生嫉妒者起随喜心；
    有爱著者起能舍心； 诸悭贪者起布施心；
    　 　　多　慢者起持戒心； 　　瞠恚盛者起忍辱心；
    　　　生懈怠者起精进心； 未能度彼者起度彼心；
    行十恶者起十善心； 乐有为者志无为心；
    有退心者作不退心； 为有漏者起无漏心；
    多烦恼者起除灭心。」

    　　「善男子，是名是经第一功德不可思议力。」

    　　「善男子，第二是经不可思议功德力者：若有众生得是经者，若一
    转、若一偈、乃至一句，则能通达百千亿义，无量数劫不能演说所受持
    法。所以者何？以其是法义无量故。」

    　　「善男子，是经譬如从一种子生百千万，百千万中，一一复生百千
    万数，，如是展转乃至无量。是经典者亦复如是。从於一法生百千义，
    百千义中，一一复生百千万数。如是展转，乃至无量无边之义，是故此
    经名无量义。」

    　　「善男子，是名是经第二功德不思议力。」

    　　「善男子，第三是经不可思议功德力者：若有众生得闻是经，若一
    转若一偈乃至一句，通达百千万亿义已，虽有烦恼如无烦恼，出生入死
    无怖畏想，於诸众生生怜悯心，於一切法生勇健想。如壮力士能担能持
    诸有重者。是持经人亦复如事，能荷无上菩提重宝，担负众生出生死道
    ，未能自度已能度彼。」

    　　「犹如船师身婴重病，四肢不御安止此岸，有好坚牢船舟，常办诸
    度彼者之具，给与而去。是持经者亦复如是，虽婴五道诸有之身，百八
    重病常恒相缠，安止无明老死此岸，而有坚牢此大乘经无量义办，能度
    众生，能如说行者得度生死。」

    　　「善男子，是名是经第三功德不思议力。」

    　　「善男子，第四是经不可思议功德力者：若有众生得闻是经，若一
    转若一偈乃至一句，得勇健想，虽未自度而能度他，与诸菩萨以为眷属
    ，诸佛如来，常向是人而演说法。是人闻已，悉能受持随顺不逆，转复
    为人随宜广说。」

    「善男子，是人譬如国王夫人新生王子，若一日、若二日、若至七
    日；若一月、若二月、若至七月；若一岁，若二岁，若至七岁，虽复不
    能领理国事，已为臣民之所宗敬；诸大王子女以为伴侣；王及夫人，爱
    心偏重常与共语。所以者何？诸佛国王，是经夫人，和合共生是菩萨子
    ，若是菩萨得闻是经，若一句、若一偈、若一转、若二转、若十、若百
    、若千、若万、若亿、若恒河沙、无量无数转，虽复不能体真理极、虽
    复不能震动三千大千国土、雷震梵音转大法轮，已为一切四众八部之所
    宗仰；诸大菩萨以为眷属，深入诸佛秘密之法，所可演说无违无失，常
    为诸佛之所护念，慈爱遍覆，以新学故。」

    　　「善男子，是名是经第四功德不思议力。」

    　　「善男子，第五是经不可思议功德力者，若善男子、善女人，若佛
    在世若灭度後，其有受持读诵书写如是甚深无上大乘无量义经，是人虽
    复具缚烦恼未能远离诸凡夫事菩萨摩诃，而能示现大道。延於一日以为
    百劫，百劫亦能促为一日，令彼众生欢喜信伏。」

    「善男子，是善男子善女人，譬如龙子始生七日，即能兴云亦能降
    雨。」

    　　「善男子，是名是经第五功德不思议力。」

    　　「善男子，第六是经不可思议功德力者，若善男子、善女人，若佛
    在世若灭度後，受持读诵是经典者，虽具烦恼而为众生说法，令得远离
    烦脑生死断一切苦。众生闻已修行得法、得果、得道，与佛如来等无差
    别。譬如王子，虽复稚小，若王游巡及以疾病，委是王子领理国事，王
    子是时依大王命，如法教令群寮百官、宣流正化、国土人民各随其安，
    如大王治等无有异。」

    「持经善男子、善女人亦复如是。若佛在世、若灭度後，是善男子
    ，虽未得住初不动地，依佛如是用说教法而敷演之，众生闻已一心修行
    ，断除烦恼得法、得果、乃至得道。」

    　　「善男子，是名是经第六功德不思议力。」

    　　「善男子，第七是经不可思议功德力者，若善男子、善女人，若佛
    在世若灭度後，得闻是经，欢喜信受，生希有心，受持读诵书写解说，
    如法修行发菩提心，起诸善根兴大悲意，欲度一切苦恼众生，虽未修行
    六度波罗蜜，六波罗蜜自然在前，即於是身得无生忍，生死烦恼一时断
    坏，即升第七地与大菩萨位。」

    「譬如健人为王除怨，怨既灭已王大欢喜，赏赐半国之封皆悉与之
    。持经男子女人亦复如是，於诸行人最为勇健，六度法宝不求自至，生
    死怨敌自然散换证无生忍，半佛国宝封赏安乐。」

    　　「善男子，是名是经第七功德不思议力。」

    　　「善男子，第八是经不可思议功德力者，若善男子、善女人，於佛
    在世若灭度後，有人能得是经典者，敬信如视佛身令等无异，爱乐是经
    受持读诵书写顶戴如法奉行，坚固戒忍兼行檀度，深发慈悲，以此无上
    大乘无量义经，广为人说，若人先来都不信有罪福者，以是经示之，设
    种种方便强化令信，以经威力故，发其人心　然得回，信心既发，勇猛
    精进故，能得是经威德势力、得道、得果。」

    「是故善男子、善女人，即於是身得无生忍得至上地，与诸菩萨以
    为眷属，速能成就众生净佛国土，不久得成无上菩提。」

    　　「善男子，是名是经第八功德不思议力。」

    　　「善男子，第九是经不可思议功德力者，若善男子、善女人，若佛
    在世及灭度後，有得是经欢喜踊跃得位曾有，受持读诵书写供养，广为
    众人分别解说是经义者，即得宿业余罪重障一时灭尽，便得清净。逮得
    大辩，次第庄严，诸波罗蜜，或诸三昧、首楞严三昧，入大总持门，得
    　精进力速越土地，善能分身散体遍十方国，拔妓一切二十五有极苦众
    生悉令解脱。是故是经有如此力。」

    　　「善男子，是名是经第九功德不思议力。」

    　　「善男子，第十是经不可思议功德力者，若善男子、善女人，若佛
    在世及灭度後，即自受持读诵书写供养如说修行，复能广劝在家、出家
    人，受持读诵书写供养解说如法修行，既令余人修行是经力故，得道、
    得果，皆由是善男子、善女人慈心　化力故。」

    　　「是善男子、善女人，即於是身便逮无量诸陀罗尼门，於凡夫地自
    然初时能发无数阿僧只弘誓大愿，深能发救一切众生成就大悲广能救苦
    ，厚集善根饶益一切，而演法泽共润枯涸，以此法药施诸众生安乐一切
    ，渐见超登住法云地，恩泽普润慈被无外，摄苦众生令入道迹。是故此
    人不久得成阿耨多罗三藐三菩提。」

    　　「善男子，是名是经第十功德不思议力。」

    「善男子，如是无上大乘无量义经，极有大威神力，尊无过上，能
    令诸凡夫皆成圣果，永离生死而得自在，是故此经名无量义也。」

    「能令一切众生於凡夫地生起诸菩萨无量道芽，令功德树蔚茂扶梳
    增长，是故此经号十不可思议功德力也。」

    於是大庄严菩萨摩诃萨及八万菩萨摩诃萨同声白佛言：「世尊，佛
    所说甚深微妙无上大乘无量义经，文理真正尊无过上，三世诸佛所共守
    护，无有众魔群道得入，不为一切邪见生死之所坏败，是故次经乃有如
    是十功德不思议力，大饶益无量一切众生，令一切诸菩萨摩诃萨各得无
    量义三昧；或得百千陀罗尼；或令得菩萨诸地诸忍；或得缘觉罗汉四道
    果证。」

    　　「世尊慈悯，快为我等说如是法，令我大获法利，甚为奇特，未曾
    有也。世尊慈恩实难可报。」

    　　尔时三千大千世界六种震动，於上空中复雨种种华：天忧钵罗华、
    钵昙摩华、拘物头华、分陀利华；又雨无数种种天香、天衣、天璎珞、
    天无价宝，於上空中旋转来下，供养於佛及诸菩萨声闻大众；天厨、天
    钵器、天百味充满盈溢，见色闻香自然饱足；天幢、天幡、天　盖、天
    妙乐具，处处安置；作天伎乐歌叹於佛。

    又复六种震动东方恒河沙等诸佛世界，亦雨天华，天香、天衣、天
    璎珞、天无价宝、天厨、天钵器、天百味，见色闻香自然饱足；天幢、
    天幡、天　盖、天妙乐具，处处安置；作天伎乐歌叹彼佛及诸菩萨声闻
    大众，南西北方四维上下亦复如是。

    尔时佛告大庄严菩萨摩诃萨及八万菩萨摩诃萨言：「汝等当於此经
    应深起敬心如法修行，广化一切　心流布，常当殷　昼夜守护，普令众
    生各获法利。汝等真是大慈大悲，以立神通愿力，守护是经勿使疑滞。
    於当来世必令广行阎浮提，令一切众生使得见闻读诵书写供养。以是之
    故，亦令汝等速得阿耨多罗三藐三菩提。」

    是时，大庄严菩萨摩诃萨与八万菩萨摩诃萨，即从坐起，来诣佛所
    ，头面礼足，　百千匝，即前胡跪俱共同生白佛言：「世尊，我等快蒙
    世尊慈悯，为我等说是甚深无微妙无上大乘无量义经，敬受佛敕，於如
    来灭後，当广令流布是经典者，普令一切受持读诵书写供养。唯愿世尊
    ，勿垂忧虑，我等当以愿力，普令一切众生使得见闻读诵书写供养，得
    是经法威神之力。」

    　　尔时，佛赞言：「善哉善哉，诸善男子，汝等今者真是佛子，大慈
    大悲深能拔苦救厄者矣。一切众生之良福田，广为一切作大良导；一切
    众生大依止处；一切众生知大施主。常以法力广施一切。」

    　　尔时大会皆大欢喜，为佛作礼，受持而去。