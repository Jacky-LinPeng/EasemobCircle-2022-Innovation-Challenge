
佛说大乘圣无量寿决定光明王如来陀罗尼经

节录自九种经文合刊一书

西天中印度摩伽陀国那烂陀寺传教
大师三藏赐紫沙门臣法天奉 诏译

    如是我闻:

    一时、世尊在舍卫国只树给孤独园,与大　刍众,千二百五十人俱。
    皆是漏尽意解,无复烦恼,逮得己利,心善解脱,众所知识,大阿罗汉。
    复有智慧广大,功德庄严,威仪具足,诸尊菩萨摩诃萨等,闻法故,皆悉来集
    ,於众会中有大慧妙吉祥菩萨摩诃萨而为上首。尔时,释迦牟尼佛,愍念未来世中
    一切短命众生,令增寿命,得大利益,为说不可思议秘密甚深微妙胜法。

    是时世尊告大慧妙吉祥菩萨言:

    汝等缔听!从是南阎浮提西方过无量佛土,有世界名无量功德藏,国土严丽,众宝间饰
    ,清净殊胜,安稳快乐,超过十方微妙第一。於彼无量功德藏世界之中,有佛名无量寿
    决定光明王如来,无上正等菩提,今现住彼世界之中,起大慈悲,为诸众生,演说妙法,
    令获殊胜,利益安乐。

    佛复告妙吉祥菩萨言:

    今此阎浮提世界中,人寿命百岁,於中多有造诸恶业而复中夭。妙吉祥菩萨!若有众生
    得见此无量寿决定光明王如来陀罗尼经,功德殊胜,及闻名号,若自书写,若教他人书
    是经竟,或於自舍宅,或於高楼,或安精舍殿堂之中,受持读诵,遵奉礼拜。种种妙华,
    烧香末香,涂香华　等,供养无量寿决定光明王如来陀罗尼经,如是短寿之人,若能志
    心书写,受持读诵,供养礼拜,如是之人复增寿命,满於百岁。复次、妙吉祥菩萨!若有
    众生闻是无量寿决定光明王如来名号,若能志心称念一百八遍,如此短命众生,复增寿
    命,或但闻其名号,志心信受,遵崇之者,是人亦得增益寿命。复次、妙吉祥菩萨!若有
    恒时,心无暂舍,志诚思求妙法,善男子善女人等,汝应谛听,我今为说无量寿决定光明
    王如来一百八名陀罗尼曰:

    　 曩 谟 婆 耶 哇 帝 阿 播 哩 弭 蹈 阿 愈 霓 野 曩
    NAN NAI MWO PAN GE WA DI YA BA LA MI DA YA YOU LI YA NA

    素 尾 祢 室 止 怛 帝 祖 罗 惹 野 怛 他 耶 哆 野
    SU BI NI SHR JR DA DYE DZWO LA DZAI YE DA TA GE DA YE

    阿 罗 贺 帝 三 麽药三 没 驮 野 怛 祢 也 他 　 萨 哩 婆 僧 塞 迦 哩
    E LA HE DI SAN YAU SAN PU DA YE DA NI YE TA NAN SA LI BA SENG SZ GE LI

    波 哩 舜 驮 达 罗 麽 帝 耶 耶 曩 三 母 努 孽 帝 裟 婆 哇 尾 舜 弟
    BA LI SU TA DA LA MA DI GE GE NAI SANG MA WU GE DI SWO BA WA BI SU DI

    麽 贺 曩 野 波 哩 哇 黎 娑 贺
    MA HE NAI YE BA LI WA LI SWO HE

    妙吉祥菩萨!此无量寿决定光明王如来一百八名陀罗尼,若有人躬自书写,或教人书是
    陀罗尼,安置高楼之上,或殿堂内,清净之处,如法严饰,种种供养,短命之人,复得长寿
    ,满足百岁,如是之人,於後此处命终,便得往生彼无量寿决定光明王如来佛刹无量功德
    藏世界之中。当释迦牟尼佛说此无量寿决定光明王如来陀罗尼经时,有九十九俱胝佛,
    一心异口同音,亦说此无量寿决定光明王如来陀罗尼经,是时复有八十四俱胝佛,一心
    异口同音,亦说此无量寿决定光明王如来陀罗尼经,是时复有七十七俱胝佛,一心异口
    同音,亦说此无量寿决定光明王如来陀罗尼经。是时复有六十六俱胝佛,一心异口同音
    亦说此无量寿决定光明王如来陀罗尼经。是时复有五十五俱胝佛,一心异口同音亦说
    此无量寿决定光明王如来陀罗尼经。是时复有四十四俱胝佛,一心异口同音亦说此无
    量寿决定光明王如来陀罗尼经。是时复有三十六俱胝佛,一心异口同音亦说此无量寿
    决定光明王如来陀罗尼经。是时复有二十五俱胝佛,一心异口同音此无量寿决定光明
    王如来陀罗尼经。是时复有十　伽河沙数俱胝佛,各各心无差别,异口同音亦说此无
    量寿决定光明王如来陀罗尼经。此陀罗尼经,若复有人若自书,若教人书,如是之人,
    於後不堕地狱,不堕饿鬼,不堕畜生,不堕阎罗王界业道冥官,永不於是诸恶道中,受其
    恶报,如是之人,由是书写此无量寿决定光明王如来陀罗尼经功德力故,於後一切生处,
    生生世世得宿命智。此无量寿决定光明王如来陀罗尼经。若自书,若教人书,如是之人
    ,则同书写八万四千法藏,所获功德,而无有异耶。此无量寿决定光明王如来陀罗尼经
    ,若复有人若自书,若教人书,如是之人,便同修建八万四千宝塔,所获功德,而无有异。
    此无量寿决定光明王如来陀罗尼经,若自书,若教人书,如是之人,若有五无间地狱之业
    ,由是功德力故,其业皆悉消除。此无量寿决定光明王如来陀罗尼经。若自书,若教人
    书,如是之人不堕魔王及魔眷属;不堕药叉罗刹道中;不堕非横死亡中,永不受是诸恶果
    报。此无量寿决定光明王如来陀罗尼经。若自书,若教人书,如是之人,临命终时,有九
    十九俱胝佛,面现其前,来迎是人,往生於彼佛国土中,汝等勿生疑惑,此无量寿决定光
    明王如来陀罗尼经。若自书,若教人书,如是之人,当来永不受其女人之身。此无量寿
    决定光明王如来陀罗尼经。若自书,若教人书,如是之人,常得东方彦达哇主,持国天王
    ,南方矩伴　王,增长天王,西方大龙王,广目天王,北方大要叉王,多闻天王,密隐其身
    随逐卫护。若复有人於此经,能以少分财宝布施之者,是人便同以三千大千世界满中金
    、银、琉璃、砗磲、码瑙、珊瑚、琥珀,如是七宝,尽此布施。若复有人,供养此经典
    者,便同供养一切真实法藏。若复有人,能受持上妙七宝供养毗婆尸、试弃、毗舍浮、
    俱留孙、揭诺揭牟尼、迦设波、释迦牟尼如来、应、正等觉,所获福德,不能度量,知
    其数量。若复有人,供养此无量寿决定光明王如来陀罗尼经,所获福德,亦复不能度量,
    知其限量。又如四大海水充满其中,不能得知一一滴数。若复有人书写,供养、受持
    、读诵此无量寿决定光明王如来陀罗尼经,所获福德亦复不能度量,知其限数。若复
    有人书写是无量寿决定光明王如来陀罗尼经,处所地位,则是成就诸佛真身舍利宝塔,
    应尊重礼拜。若有众生,耳闻此陀罗尼者,此之众生,永不受飞鸟、四足、多足、异类
    之身,当来速得成就不退转无上正等菩提。若复有人,积聚金银、琉璃、砗磲、码瑙、
    珊瑚、琥珀,如是七宝,如妙高山王,尽能舍施,所获福德,不可度量,知其数量。若复有
    人,为此无量寿决定光明王如来陀罗尼经,而能布施之者,所得福德,亦复不能度量,知其
    限数。若复有人书写此无量寿决定光明王如来陀罗尼经,礼拜供养者,如是之人,则为
    礼拜供养十方诸佛刹土一切如来,而无有异。尔时、释迦牟尼世尊说彼伽他曰:

    修行布施力成就 布施力故得成佛 若入大悲精室中 耳暂闻此陀罗尼
    设使布施未圆满 是人速证天人师 修行持戒力成就 持戒力故得成佛
    若入大悲精室中 耳暂闻此陀罗尼 设使持戒未圆满 是人速证天人师
    修行忍辱力成就 忍辱力故得成佛 若入大悲精室中 耳暂闻此陀罗尼
    设使忍辱未圆满 是人速证天人师 修行精进力成就 精进力故得成佛
    若入大悲精室中 耳暂闻此陀罗尼 设使精进未圆满 是人速证天人师
    修行禅定力成就 禅定力故得成佛 若入大悲精室中 耳暂闻此陀罗尼
    设使禅定未圆满 是人速证天人师 修行智慧力成就 智慧力故得成佛
    若入大悲精室中 耳暂闻此陀罗尼 设使智慧未圆满 是人速证天人师

    佛说是经已。诸大　刍众,及诸菩萨,一切世间天、人、阿素罗、彦闼哇等,闻佛所说
    ,皆大欢喜,信受奉行。

    -----------------------------------------------------------------------------
    备注说明:※ 经文中之陀罗尼文中之

    曩谟婆耶哇帝 一句之 " 耶 " 应为 左 言 右 我
    " 哇 " 应为 左 口 又 缚
    素尾祢 一句之 " 祢 " 应为 左 人 又 尔
    帝祖罗惹野 一句之 " 祖 " 应为 左 口 右 祖
    怛他耶哆野 一句之 " 耶 " 应为 左 言 右 我
    怛祢也他 一句之 " 祢 " 应为 左 人 又 尔
    耶耶曩 一句之 " 耶 " 应为 左 言 右 我
    裟婆哇 一句之 " 哇 " 应为 左 口 又 缚
    波哩哇黎娑贺 一句之 " 哇 " 应为 左 口 又 缚

    ※ 经文中之 常得东方彦达哇主 之 " 哇 " 应为 左 口 又 缚

    ※ 陀罗尼之读音或译字上可能有各方不同,但以诚为重不应执著於相上!!

    ----------------------------------------------------------------------------

