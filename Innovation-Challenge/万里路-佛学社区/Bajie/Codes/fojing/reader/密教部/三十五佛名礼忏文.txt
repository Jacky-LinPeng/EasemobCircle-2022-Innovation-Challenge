
佛说三十五佛名礼忏文

开府仪同三司特进试鸿胪卿

肃国公食邑千户赐紫赠司空

大鉴正号大广智大兴善寺

三藏沙门不空奉　　　诏译

    　娜谟释迦牟尼佛　娜谟金刚坚固能摧佛　娜谟宝焰佛　娜谟龙自在王佛　娜谟
    　　勤勇军佛　娜谟勤勇喜佛　娜谟宝火佛　娜谟宝月光佛　娜谟不空见佛　娜谟
    　　宝月佛　娜谟无垢佛　娜谟离垢佛　娜谟勇施佛　娜谟净行佛　娜谟梵施佛
    　　娜谟水王佛　娜谟水天佛　娜谟贤吉祥佛　娜谟无量威德佛　娜谟　檀吉祥佛
    　　娜谟光吉祥佛　娜谟无忧吉祥佛　娜谟那罗延吉祥佛　娜谟花吉祥佛　娜谟莲
    　　花光游戏神通佛　娜谟财吉祥佛　娜谟念吉祥佛　娜谟善称名号吉祥佛　娜谟
    　　帝幢幡王佛
    娜谟斗战胜佛　娜谟勇健吉祥佛　娜谟勇健进佛　娜谟普遍照曜
    　 庄严吉祥佛　娜谟宝莲花游步佛　娜谟宝莲花妙住山王佛

    　　如是等十方一切世界中诸佛世尊。出现世间住持游行。愿皆观察哀愍於我。我
    　　或今生或於余生。无始时来广作众罪。或自作或随喜作或教他作。或偷盗佛物
    　　四方僧物。或自作或随喜作或教他作。或造五无间罪十不善业道。或自作或随
    喜作或教他作。由此业障覆蔽身心生於八难。或堕地狱傍生鬼趣或生边地及弥
    戾车。或生长寿天。设得人身诸根不具。或起邪见拨无因果。或厌诸佛出兴于
    世。如是一切业障。我今对一切诸佛世尊。具一切智者具五眼者。证实际者称
    量者。知者见者前。我今诚心悉皆忏悔不敢覆藏。愿我尸罗律仪复得如故。复
    愿诸佛世尊摄受护念证明於我若我今生或复余生。无始时来於流转生死。或曾
    舍施傍生一团之食。或曾持一净戒。或曾修梵行善根。或曾修少分无上智善根
    。悉皆合集计校筹量。如三世一切诸佛於最胜无上回向愿中。愿皆回向无上正
    等菩提。

    　　　　一切罪忏悔　诸福皆随喜
    　　　　及劝请诸佛　愿证无上智
    　　　　过去及未来　现在人中尊
    　　　　无量功德海　我今稽首礼

    佛说三十五佛名礼忏文


