
大乐金刚不空真实三麽耶经

大兴善寺三藏沙门大广智不空奉诏译

    如 是 我 闻
    一 时 薄伽梵
    成就殊胜一切如来金刚加持三摩耶智
    已得一切如来灌顶宝冠为三界主
    已证一切如来一切智智瑜伽自在
    能作一切如来一切印平等种种事业
    於无尽无余一切众生界一切意愿作业皆悉圆满
    常恒三世一切时身语意业金刚
    在於欲界他化自在天王宫中
    一切如来常所游处吉祥称叹大摩尼殿
    种种间错
    铃铎缯幡微风摇击珠　璎珞半满月等
    而为庄严 与八十俱胝菩萨众俱
    所谓
    金刚手 菩萨摩诃萨
    观自在 菩萨摩诃萨
    虚空藏 菩萨摩诃萨
    金刚拳 菩萨摩诃萨
    文殊师利 菩萨摩诃萨
    才发心转法轮 菩萨摩诃萨
    虚空库 菩萨摩诃萨
    摧一切魔 菩萨摩摩诃萨
    与如是等大菩萨众恭敬围绕而为说法
    初中後善文义巧妙纯一圆满清净洁白
    说一切法清净句门
    所谓 妙适清净句是菩萨位
    欲箭 清净句是菩萨位
    触 清净句是菩萨位
    爱缚 清净句是菩萨位
    一切自在主清净句是菩萨位
    见 清净句是菩萨位
    适悦 清净句是菩萨位
    爱 清净句是菩萨位
    慢 清净句是菩萨位
    庄严 清净句是菩萨位
    意滋泽 清净句是菩萨位
    光明 清净句是菩萨位
    身乐 清净句是菩萨位
    色 清净句是菩萨位
    声 清净句是菩萨位
    香 清净句是菩萨位
    味 清净句是菩萨位
    何以故
    一切法自性清净故 般若波罗密多清净

    金刚手若有闻此清净出生句般若理趣
    乃至菩提道场
    一切盖障及烦恼障法障业障
    设广积习必不堕於地狱等趣
    设作重罪消灭不难
    若能受持日日读诵作意思惟
    即於现生
    证一切法平等金刚三摩地
    於一切法皆得自在
    受於无量适悦欢喜
    以十六大菩萨生
    获得如来(及)执金刚位
    时薄伽梵
    一切如来 大乘现证三摩耶一切曼荼罗持金刚胜萨
    於三界中调伏无余一切义成就
    金刚手菩萨摩诃萨
    为欲重显明此义故熙怡微笑
    左手作金刚慢印
    右手抽掷本初大金刚 作勇进势
    说大乐金刚不空三摩耶心

    时薄伽梵毗卢遮那如来
    复说一切如来寂静法性现等觉出生般若理趣
    所谓 金刚平等 现等觉 以大菩提金刚坚固故
    义平等 现等觉 以大菩提一义利故
    法平等 现等觉 以大菩提自性清净故
    一切业平等 现等觉 以大菩提一切分别无分别性故
    金刚手若有闻此四出生法读诵受持
    设使现行无量重罪必能超越一切恶趣
    乃至当坐菩提道场
    速能克 证无上正觉
    时薄伽梵如是说已欲显明此义故熙怡微笑
    持智拳印
    说一切法自性平等心
    时调伏难调释迦牟尼如来
    复说一切法平等最胜出生般若理趣
    所谓 欲无戏论性故 瞠无戏论性
    瞠无戏论性故 痴无戏论性
    痴无戏论性故 一切法无戏论性
    一切法无戏论性故 应知
    般若波罗密多无戏论性
    金刚手若有闻此理趣受持读诵
    设害三界一切有情不堕恶趣
    为调伏故疾证无上正等菩提
    时金刚手大菩萨欲重显明此义故
    持降三印以莲华面微笑而怒频眉猛视
    利牙出现住降伏立相
    说此金刚　迦罗心

    时薄伽梵得自性清静法性如来
    复说一切法平等观自在智印出生般若理趣
    所谓 世间一切欲清静故 即一切瞠清净
    世间一切垢清净故 即一切罪清净
    世间一切法清净故 即一切有情清净
    世间一切智智清净故即般若波罗蜜多清净
    金刚手若有闻此理趣受持读诵作意思惟
    设住诸欲犹如莲华不为客尘诸垢所染
    疾证无上正等菩提
    时薄伽梵观自在大菩萨欲重显明此义故熙怡微笑
    作开敷莲华势观欲不染
    说一切群生种种色心

    时薄伽梵一切三界主如来
    复说一切如来灌顶智藏般若理趣
    所谓
    以灌顶施故能得三界法王位
    义利施故 得一切意愿满足
    以法施故 得圆满一切法
    资生施故 得身口意一切安乐
    时须空藏大菩萨欲重显明此义故熙怡微笑
    以金对宝　自系其首
    说一切灌顶三摩耶宝心

    时薄伽梵得一切如来智印如来
    复说一切如来智印加持般若理趣
    所谓 持一切如来身印 即为一切如来身
    持一切如来语印 即得一切如来法
    持一切如来心印 即证一切如来三摩地
    持一切如来金刚印即成就一切如来身口意业最胜悉地
    金刚手若有闻此理趣受持读诵作意思惟
    得一切自在一切智智一切事业一切成就
    得一切身口意金对性一切悉地
    疾证无上正等菩提
    时薄伽梵为欲重显明此义故熙怡微笑
    持金刚拳大三摩耶印
    说此一切坚固金刚印悉地三麽耶自真实心

    时薄伽梵一切无戏论如来
    复说转字轮般若理趣
    所谓 诸法空 与无自性相应故
    诸法无相 与无相性相应故
    诸法无愿 与无愿性相应故
    诸法光明 般若波罗蜜多清净故
    时文殊师利童真欲重显明此义故熙怡微笑
    以自剑挥斫一切如来
    此说此般若波罗蜜多最胜心

    时薄伽梵一切如来入大轮如来
    复说入大轮般若理趣
    所谓 入金刚平等 则入如来一切法轮
    入义平等 则入大菩萨轮
    入一切法平等 则入妙法轮
    入一切业平等 则入一切事业轮
    时才发心转法轮大菩萨欲重显明此义故熙怡微笑
    转金『罡』轮
    说一切金刚三麽耶心

    时薄伽梵一切如来种种供养藏广大仪式如来
    复说一切供养最胜出生般若理趣
    所谓
    发菩提心 则为於诸如来广大供养
    救济一切众生则为於诸如来广大供养
    受持妙典 则为於诸如来广大供养
    於般若波罗蜜多受持读诵自书
    教他书思惟修习种种供养
    则为於诸如来广大供养
    时虚空库大菩萨欲重显明此义故熙怡微笑
    说此一切事业不空三摩耶一切金刚心

    时薄伽梵能调持智拳如来
    复说一切调伏智藏般若理趣
    所谓 一切有情平等故 忿怒平等
    一切有情调伏故 忿怒调伏
    一切有情法性故 忿怒法性
    一切有情金刚性故忿怒金刚性
    何以故
    一切有情调伏 则为菩提
    时摧一切魔大菩萨欲重显明此义故熙怡微笑
    以金『罡』药叉行持金刚牙恐怖一切如来已
    说金刚忿怒大笑心

    时薄伽梵一切平等建立如来
    复说一切法三麽耶最胜出生般若理趣
    所谓一切平等性故 般若波罗蜜多平等性
    一切义利性故 般若波罗蜜多义利性
    一切法性故 般若波罗蜜多法性
    一切事业性故 般若波罗蜜多事业性
    应知
    时金刚手入一切如来菩萨三麽耶加持三麽地
    说一切不空三摩耶心
    时薄伽梵如来
    复说一切有情加持般若理趣
    所谓
    一切有情如来藏 以普贤菩萨一切我故
    一切有情金刚藏 以金『罡』藏灌顶故
    一切有情妙法藏 能转一切言语故
    一切有情羯磨藏 能作所作性相应故
    时外金刚部欲重显明此义故作欢喜声
    说金『罡』自在自真实心
    尔时七母女天
    顶礼佛足
    现钩召摄入 能杀能成三麽耶真实心
    尔时末度迦罗天 三兄弟等
    亲礼佛足
    献自心真言
    尔时四姊妹女天 献自心真言

    时薄伽梵无量无边究竟如来
    为欲加持此教令究竟圆满故
    复说平等金刚出生般若理趣
    所谓 般若波罗蜜多无量故 一切如来无量
    般若波罗蜜多无边故 一切如来无边
    一切法一性故 般若波罗蜜多一性
    一切法究竟故 般若波罗蜜多究竟
    金刚手若有闻此理趣受持读诵思惟其义
    彼於佛菩萨行皆得究竟

    时薄伽梵毗卢遮那得一切秘密法性无戏论如来
    复说最胜无初中後大乐金刚不空三摩耶
    金『罡』法性般若理趣
    所谓
    菩萨摩诃萨 大欲最胜成就故
    得大乐最胜成就
    菩萨摩诃萨 得大乐最胜成就故
    则得一切如来大菩提最胜成就
    菩萨摩诃萨 得一切如来大菩提最胜成就故
    则得一切如来摧大力魔最胜成就
    菩萨摩诃萨 得一切如来摧大力魔最胜成就故
    则得遍三界自在主成就
    菩萨摩诃萨 得遍三界自在主成就故
    则得净除无余界一切有情住著流转
    以大精进常处生死救摄一切
    利益安乐最胜究竟皆悉成就
    何以故
    菩萨胜慧者 乃至尽生死
    恒作众生利 而不趋涅盘
    般若及方便 智度悉加持
    诸法及诸有 一切皆清净
    欲等调世间 令得清净故
    有顶及恶趣 调伏尽诸有
    如莲体本染 不为垢所染
    诸欲性亦然 不染利群生
    大欲得清净 大安乐富饶
    三界得自在 能作坚固力
    金刚手若有闻此本初般若理趣日日
    晨朝或诵或听
    彼获一切安乐悦意
    大乐金刚不空三昧究竟悉地
    现世获得一切法自在悦乐
    以十六大菩萨生得於如来执金刚位
    尔时一切如来及持金刚菩萨摩诃萨等
    皆来集会欲令此法不空无寻速成就故
    咸共称赞金刚手言
    善哉善哉 大萨　 善哉善哉 大安乐
    善哉善哉 摩诃衍 善哉善哉 大智慧
    善能演 说此法教 金刚修多罗加持
    持此最胜教王者 一切诸魔不能坏
    得佛菩萨最胜位 於诸悉地当不久
    一切如来及菩萨 共作如是胜说已
    为令持者悉成就 皆大欢喜信受行
 
