
佛说延命地藏菩萨经

不空三藏奉　诏译

    　如是我闻。一时。佛在　罗陀山。与大比丘众万二千人俱。菩萨三万六千人俱。
    　一切诸天。及龙夜叉。人非人等。金轮银轮诸轮王等。从十方来。尔时世尊。
    　说是大乘。无依行已。石有帝释。名无垢生。白佛言。世尊。我欲护世。
    　若佛灭後。末法众生。当何拔济。佛告帝释。有一菩萨。明曰延命地藏菩萨。
    　每日晨朝。入於诸定。游化六道。拔苦与乐。若再三途。於此菩萨。见体闻名。
    　生於人天。或生净土。在三善道闻其名者。得现果报。後生佛土。何况忆念。
    　心眼得开。决定成就。亦是菩萨得十种福。一者女人泰产。二者身根具足。
    　三者众病悉除。四者寿命长远。五者聪明智慧。六者财宝盈溢。七者众人爱敬。

    　八者谷米成熟。九者神明加护。十者证大菩提。亦除八大怖。一者风雨随时。
    　二者他国不起。三者自界不叛。四者日月不蚀。五者星宿不变。六者鬼神不来。
    　七者饥渴不发。八者人民无病。佛告帝释。於未来世。若有众生。受持此经。
    　恭敬供养。是菩萨者。百由旬内。无诸灾患。恶梦恶相。诸不吉祥。魍魉鬼神。
    　鸠盘荼等。永不得便。天狗土公大岁神宫。山神。木神。江海神。水神。火神。
    　馑饿神。冢神。蛇神。咒诅神。灵神。路神。灶宅神等。若闻此经。是菩萨名。
    　吐诸邪气。自悟本空。速证菩提。尔时帝释。白佛言。世尊。沿命菩萨。
    　何化六道。得度众生。佛告帝释。善男子。诸法空寂不住生灭。随缘生故。
    　色身不同。性欲无量。普为得度。延命菩萨。或现佛身。或现菩萨身。
    　或现辟支佛身。或现声闻身。或现梵王身。或现帝释身。或现琰魔王身。
    　或现毗沙门身。或现日月身。或现五星身。或现七星身。或现九星身。
    　或现转轮圣王身。或现诸小王身。或现长者身。或现居士身。或现宰官身。
    　或现妇女身。或现比丘比丘尼优婆塞优婆夷身。或现天龙夜叉。人非人等身。
    　或现医王身。或现药草身。或现商人身。或现农人身。或现象王身。
    　或现狮子王身。或现牛王身。或现马形身。或现大地形。或现山王形。
    　或现大海形。三界所有四生五形。无所不变。延命菩萨。如是法身。自体遍故。
    　现种种身。游化六道。度脱众生。能以一善。破三界有。悉以心善。未来众生。
    　不能发心。但当一心。礼拜供养。延命菩萨。刀杖不加。毒不能害。厌魅咒诅。
    　起尸鬼等。还著本人。如天吐唾。向风投灰。还　其身。尔时帝释白佛言。
    　世尊。何故名曰延命菩萨。其相云何。佛告天帝。善男子。真善菩萨心明圆。
    　故明如意轮。新无　碍。故名观自在。心无生灭。故名延命。心无摧破。
    　故名地藏。心无边际。故名大菩萨。心无色相。故名摩诃萨。汝等信受。
    　心无所别。莫令忘失。尔时大地。六种震动。延命菩萨。从地出现。右膝曲立。
    　臂掌承耳。左膝申下。手持锡杖。白佛言。我每日晨朝入诸定。入诸地狱。
    　令离苦。无佛世界。度众生。今世後世。能引导。若佛灭後。一切男女。
    　欲得我福。不问日凶。不论不净。孝养父母。奉事师长。言色常和。不枉人民。
    不断生命。不犯邪　。若十斋日。若六斋日。若十八日。若二十四日。但自心正。
    　转读此经。称我名者。我以法眼。威神力故。即转业报。令得现果。除无间罪。
    　当得菩提。我从过去。无量劫来。见诸六道。一切众生。法性同体。无始无终。
    　无异无别。无名异相。生住异灭。是得是失。起不善念。造诸恶业。轮回六趣。
    　生生父母。世世兄弟。悉成佛道。後我成佛。若残一人。我不成佛。若知此愿。
    　二世所求。悉不成者。不取正觉。尔时佛赞延命菩萨。善哉善哉。真善男子。
    　我灭度後。未来恶世。罪苦众生付嘱於汝。今世後世。善能引导。弹指之顷。
    　不堕恶趣。况堕无间阿鼻地狱。延命菩萨。而白佛言。世尊。不虑我当拔济。
    　六道众生。若有重苦。我代受苦。若不尔者。不取正觉。

    时世尊重以偈赞曰。

    善哉善哉　延命菩萨　有情亲友　众生生时　为其身命　灭为导师
    　　众生不知　短命无福　我灭度後　於末法中　国土灾起　人王政乱
    　　延命菩萨　今世後世　所求不满　我所说法　无有是处

    　尔时三千大千世界。六变震动。文殊师利菩萨。普贤菩萨。金刚藏菩萨。虚空藏菩萨。
    　圣观自在菩萨。摩诃萨等。异口同音。而白佛言。世尊。未来众生若闻此经。
    是菩萨名。我等皆当。随顺是人。做心眼明。现其人前。所求圆满。若不尔者。
    　不取正觉。

    　尔时梵王帝释。四大天王。雨诸天华。供养如来。白佛言。世尊。未来众生。
    　若自心正。不枉是非。不舍赏罚持是此经者。念此菩萨。我等眷属。
    　拥护是人不离日夜。令其国土。百由旬内。无诸灾难。其国人民。令得安稳。
    　谷稼成熟。所求满足。若不尔者。不名护世。不还本觉。
    　时二童子。侍立左右。一名掌善。在左白色。持白莲华。调御法性。
    　一名掌恶。在右赤色。持金刚杵。降伏无明。佛告大众。汝等当知。
    　是二童子。法性无明。两手两足延命菩萨。中心不动。阿字本体。若有众生。
    　知是心者。决定成就。即灭三毒。得自在力。愿生佛土。随愿得生。
    　若未来世一切众生。恭敬供养。延命菩萨。不生疑惑。现世所求。皆令满足。
    　後生净土。得无生忍。说此经已。一切大会。心大欢喜。信受奉行。

    佛说延命地藏菩萨经

    　　　　　　　　大慈大悲愍众生　　　　大喜大舍济含识
    　　　　　　　　相好光明以此严　　　　众生至心归命礼

    南无本师释迦牟尼佛　　南无消灾延寿药师佛
    　　　　　　　　南无极乐世界无量寿佛　南无当来下生弥勒尊佛
    　　　　　　　　南无十方三世一切诸佛　南无大智文殊师利菩萨
    　　　　　　　　南无大行普贤菩萨　　　南无大悲观世音菩萨
    　　　　　　　　南无大愿地藏王菩萨　　南无大孝目犍连菩萨
    　　　　　　　　南无护法诸天菩萨　　　南无伽蓝圣众菩萨
    　　　　　　　　南无历代祖师菩萨

    　　每日晨朝入诸定　入诸地狱令离苦　无佛世界度众生　今世後世能引导
    　　南无延命地藏尊
    女人泰产心安稳　南无延命地藏尊　身根具足意自在
    　　南无延命地藏尊　众病悉除体坚固　南无延命地藏尊　寿命长远愿成就
    　　南无延命地藏尊　聪明智慧持禁戒　南无延命地藏尊　财宝盈溢施贫穷
    　　南无延命地藏尊　众人爱敬无怖畏　南无延命地藏尊　谷米成熟民安乐
    　　南无延命地藏尊　神明加护除灾难　南无延命地藏尊　证大菩提成佛道

    真　言
    　　诃诃诃尾娑摩曳娑婆贺

    赞
    地藏大士。誓愿弘深。明珠照破铁围城。今锡振幽冥。花雨缤纷。大地布阳春。

    　　　　　　　自皈依佛　当愿众生　体解大道发无上心
    　　　　　　　自皈依法　当愿众生　深入经藏智慧如海
    　　　　　　　自皈依僧　当愿众生　统理大众一切无碍　和南圣众

    　百字明咒 (三、七、二十一遍)

    嗡。别炸萨多沙嘛牙。嘛奴巴拉雅。别炸萨多爹奴巴的叉。遮左咩巴哇。
    　　　苏多卡欲咩巴哇。苏甫卡玉咩巴哇。晏奴罗多咩巴哇。沙尔哇。
    　　　司地。咩不罗也叉。沙尔瓦。加尔麻。苏渣咩。即打木。司里任古鲁　。
    　　　哈哈哈哈呵。巴加问。沙尔瓦。打他架打。别炸嘛咩门渣。别至巴哇。
    　　　嘛哈沙嘛哑。萨　呵。　呸。

    往生咒 (三、七遍)

    南无阿弥多婆夜。哆他伽多夜。哆地夜他。阿弥利都婆毗。阿弥利哆。悉耽婆毗。
    　阿弥利哆。毗迦兰帝。阿弥利哆。毗迦兰多。伽弥腻。伽伽那。枳多迦利。娑婆诃。

    普回向真言

    　　娑麽罗　娑麽罗　弭麽曩　萨缚诃　麽诃斤迦罗缚
    ("缚"字请在左边加一个"口"部,"斤"字请在左边加一个"石"部)

