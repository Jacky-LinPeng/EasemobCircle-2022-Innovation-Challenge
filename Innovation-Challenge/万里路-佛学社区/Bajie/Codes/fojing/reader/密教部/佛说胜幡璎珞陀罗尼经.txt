
佛说胜幡璎珞陀罗尼经

西天译经三藏朝散大夫试鸿胪少卿传法大师臣施护奉 诏译

    如是我闻: 一时,佛在喜乐山顶,天宫不远,仙人住处。
    与大比丘众,千二百五十人俱;复有菩萨摩诃萨:文殊师利童子,及贤护菩萨等
    时六大士,皆来集会。

    尔时世尊,三昧正受,观彼天上人间而欲说法,平等施与,当使有情得闻法已,
    称赞殊胜,咸令欢喜。

    尔时,大梵天王,及天龙夜叉,乾闼婆,阿修罗,迦楼罗,紧囊罗,摩侯罗伽,人
    非人等,亦来集会。

    是时大梵天王前诣佛所,稽首佛足,合掌恭肃而白佛言:『世尊,一切有情造
    种种罪业,身坏命终,堕於恶趣,或堕焰魔界,或堕饿鬼界,或堕畜生界。既堕
    如是诸恶趣已,受种种苦,及彼色等,轮回亦然。世尊大慈大悲,无量善巧,愿
    施方便,破坏如是一切有情罪业果报,使得解脱』

    尔时,观世音菩萨摩诃萨,与无数持明天,前後围绕,亦来集会至佛所已,五轮
    著地,礼佛双足,合掌肃恭,而白佛言:『世尊!大威德者,十方具足,惟愿方便
    ,施诸善巧,救拔一切轮回有情,令得出离。』

    佛言善哉善男子!汝等谛听,今为汝等及未来世一切有情宣说最上胜幡明王,
    若有得闻此名能称念者,当得无量无边功德果报,即说陀驼尼曰:

    『怛　也
    他迦罗迦罗枳哩枳哩俱鲁俱鲁娑罗娑罗悉哩悉哩酥鲁酥鲁萨哩哇
    没驮哇路 枳帝 哇罗哇罗达哩摩 目契 左罗左罗僧伽 地瑟耻
    帝婆罗婆罗
    阿　迦没驮俱 胝婆史帝 刹　 刹　 萨哩哇 羯哩麽 哇罗　　萨哩哇
    播波
    　萨哩哇 耨怯　何波囊野部哩 吒部哩 吒度哩 吒度哩
    吒怛吒怛吒萨普
    吒野萨哩哇 羯哩麽 哇罗　 播野讷哩也 底　萨哩哇 萨怛哇
    喃左娑哇诃 』

    善男子!此胜幡缨珞陀罗尼,是彼恒河沙等诸佛同共宣说,我为汝等今复宣说。
    善男子!此陀罗尼,希有难遇,譬彼如来出兴於世难得值遇,此陀罗尼得值遇此
    陀罗尼得值遇者,倍复甚难。若有善男子善女人得闻是胜幡缨珞陀罗尼名字,
    信心受持,恒常读诵者,是人所有五逆重罪悉皆灭尽,得见果报,获大富贵,於当
    来世得生上族。若复善男子善女人以此陀罗尼殊胜功德,广宣流布,为人解说
    ,或劝人书写,受持读诵,我即遥知,乃至　婆尸佛,尸弃佛,　舍浮佛,拘留孙佛
    ,羯诺迦牟尼佛,迦叶佛。如是过去恒河沙等如来,应正等觉,皆悉闻知是人功
    德无量无边。

    尔时,观世音菩萨,妙吉祥菩萨,贤护菩萨等及大比丘众,乃至一切天及天人,阿
    修罗,乾闼婆,人非人等,闻佛所说,皆大欢喜,信受奉行。

  
