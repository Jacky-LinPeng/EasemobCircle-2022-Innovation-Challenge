
十善业道经①

唐于阗三藏实叉难陀奉制译

    如是我闻：一时，佛在娑竭罗龙宫，与八千大比丘众、三万二千菩萨摩诃萨
    俱。尔时，世尊告龙王言：「一切众生心想异故，造业亦异，由是故有诸趣轮转
    。龙王！汝见此会及大海中，形色种类各别不耶？如是一切，靡不由心造善不善
    身业、语业、意业所致。而心无色，不可见取，但是虚妄诸法集起，毕竟无主、
    无我我所。虽各随业，所现不同，而实於中无有作者。故一切法皆不思议，自性
    如幻。智者知已，应修善业，以是所生蕴、处、界等，皆悉端正，见者无厌。

    龙王！汝观佛身，从百千亿福德所生，诸相庄严，光明显曜，蔽诸大众。设
    无量亿自在梵王，悉不复现；其有瞻仰如来身者，莫不目眩！汝又观此诸大菩萨
    ，妙色严净，一切皆由修集善业福德而生。又诸天、龙八部众等大威势者，亦因
    善业福德所生。今大海中所有众生，形色　鄙，或大或小，皆由自心种种想念，
    作身、语、意诸不善业，是故随业各自受报。

    汝今当②应如是修学，亦令众生了达因果，修习善业。汝当於此正见不动，
    勿复堕在断、常见中！於诸福田，欢喜、敬养，是故汝等亦得人天尊敬、供养。

    龙王！当知菩萨有一法，能断一切诸恶道苦。何等为一？谓於昼夜，常念、
    思惟、观察善法，令诸善法念念增长，不容亳分不善间杂。是即能令诸恶永断，
    善法圆满，常得亲近诸佛菩萨及余圣众。言善法者：谓人天身、声闻菩提、独觉
    菩提、无上菩提，皆依此法以为根本而得成就，故名善法。此法即是十善业道。
    何等为十？谓能永离杀生、偷盗、邪行、妄语、两舌、恶口、绮语、贪欲、瞠恚
    、邪见。

    龙王！若离杀生，即得成就十离恼法。何等为十？一、於诸众生普施无畏；
    二、常於众生起大慈心；三、永断一切瞠恚习气；四、身常无病；五、寿命长远
    ；六、恒为非人之所守护；七、常无恶梦，寝觉快乐；八、灭除怨结，众怨自解
    ；九、无恶道布；十、命终生天；是为十。若能回向阿耨多罗三藐三菩提者，後
    成佛时，得佛随心自在寿命。

    复次，龙王！若离偷盗，即得十种可保信法。何等为十？一者③、资财盈积
    ，王、贼、水、火，及非爱子，不能散灭；二、多人爱念；三、人不欺负；四、
    十方赞美；五、不忧损害；六、善名流布；七、处众无畏；八、财、命、色、力
    安乐，辩才具足无缺；九、常怀施意；十、命终生天；是为十。若能回向阿耨多
    罗三藐三菩提者，後成佛时，得证清净大菩提智。

    复次，龙王！若离邪行，即得四种智所赞法。何等为四？一、诸根调顺；二
    、永离　掉；三、世所称叹；四、妻莫能侵；是为四。若能回向阿耨多罗三藐三
    菩提者，後成佛时，得佛丈夫隐密藏相。

    复次，龙王！若离妄语，即得八种天所赞法。何等为八？一、口常清净、优
    钵华香；二、为诸世间之所信伏；三、发言成证，人天敬爱；四、常以爱语安慰
    众生；五、得胜意乐，三业清净；六、言无误失，心常欢喜；七、发言尊重，人
    天奉行；八、智慧殊胜，无能制伏；是为八。若能回向阿耨多罗三藐三菩提者，
    後成佛时，即得如来真实语。

    复次，龙王！若离两舌，即得五种不可坏法。何等为五？一、得不坏身，无
    能害故；二、得不坏眷属，无能破故；三、得不坏信，顺本业故；四、得不坏法
    行，所修坚固故；五、得不坏善知识，不诳惑故；是为五。若能回向阿耨多罗三
    藐三菩提者，後成佛时，得正眷属，诸魔外道不能沮坏。

    复次，龙王！若离恶口，即得成就八种净业。何等为八？一、言不乖度；二
    、言皆利益；三、言必契理；四、言词美妙；五、言可承领；六、言则信用；七
    、言无可讥；八、言尽爱乐；是为八。若能回向阿耨多罗三藐三菩提者，後成佛
    时，具足如来梵音声相。

    复次，龙王！若离绮语，即得成就三种决定。何等为三？一、定为智人所爱
    ；二、定能以智，如实答问；三、定於人天，威德最胜，无有虚妄；是为三。若
    能回向阿耨多罗三藐三菩提者，後成佛时，即得如来诸所授记，皆不唐捐。

    复次，龙王！若离贪欲，即得成就五种自在。何等为五？一、三业自在，诸
    根具足故；二、财物自在，一切怨贼不能夺故；三、福德自在，随心所欲，物皆
    备故；四、王位自在，珍奇妙物皆奉献故；五、所获之物，过本所求百倍殊胜，
    由於昔时不悭嫉故；是为五。若能回向阿耨多罗三藐三菩提者，後成佛时，三界
    特尊，皆共敬养。

    复次，龙王！若离瞠恚，即得八种喜悦心法。何等为八？一、无损恼心；二
    、无瞠恚心；三、无诤讼心；四、柔和质直心；五、得圣者慈心；六、常作利益
    安众生心；七、身相端严，众共尊敬；八、以和忍故，速生梵世；是为八。若能
    回向阿耨多罗三藐三菩提者，後成佛时，得无碍心，观者无厌。

    复次，龙王！若离邪见，即得成就十功德法。何等为十？一、得真善意乐、
    真善等侣；二、深信因果，宁殒身命，终不作恶；三、唯④归依佛，非余天等；
    四、直心正见，永离一切吉凶疑网；五、常生人天，不更恶道；六、无量福慧，
    转转增胜；七、永离邪道，行於圣道；八、不起身见，舍诸恶业；九、住无碍见
    ，十、不堕诸难；是为十。若能回向阿耨多罗三藐三菩提者，後成佛时，速证一
    切佛法，成就自在神通⑤。

    尔时，世尊复告龙王：「言若有菩萨依此善业，於修道时，能离杀害而行施
    故，常富财宝，无能侵夺；长寿无夭，不为一切怨贼损害。

    离不与取而行施故，常富财宝，无能侵夺；最胜无比，悉能备集诸佛法藏。

    离非梵行而行施故，常富财宝，无能侵夺；其家直⑥顺；母及妻子，无有能
    以欲心视者。

    离虚诳语而行施故，常富财宝，无能侵夺；离众毁谤，摄持正法；如其誓愿
    ，所作必果。

    离离间语而行施故，常富财宝，无能侵夺；眷属和睦，同一志乐，恒无乖诤
    。

    离　恶语而行施故，常富财宝，无能侵夺；一切众会，欢喜归依；言皆信受
    ，无违拒者。

    离无义语而行施故，常富财宝，无能侵夺；言不虚设，人皆敬受；能善方便
    ，断诸疑惑。

    离贪求心而行施故，常富财宝，无能侵夺；一切所有，悉以慧⑦舍；信解坚
    固，具大威力。

    离忿怒心而行施故，常富财宝，无能侵夺；速自成就无碍心智；诸根严好，
    见皆敬爱。

    离邪倒心而行施故，常富财宝，无能侵夺；恒生正见敬信之家；见佛、闻法
    、供养众僧；常不忘失大菩提心。

    是为大士修菩萨道时，行十善业，以施庄严，所获大利如是。

    龙王！举要言之：行十善道，以戒庄严故，能生一切佛法义利，满足大愿；
    忍辱庄严故，得佛圆音，具众相好；精进庄严故，能破魔怨，入佛法藏；定庄严
    故，能生念、慧、惭、愧、轻安；慧庄严故，能断一切分别妄见；慈庄严故，於
    诸众生不起恼害；悲庄严故，愍诸众生，常不厌舍；喜庄严故，见修善者，心无
    嫌嫉；舍庄严故，於顺违境，无爱恚心；四摄庄严故，常劝摄化一切众生；念处
    庄严故，善能修习四念处观；正劝庄严故，悉能断除一切不善法，成一切善法；
    神足庄严故，恒令身心轻安、快乐；五根庄严故，深信坚固，精劝匪懈，常无迷
    妄，寂然调顺，断诸烦恼；力庄严故，众怨尽灭，无能坏者；觉支庄严故，常善
    觉悟一切诸法；正道庄严故，得正智慧常现在前，止庄严故，悉能涤除一切结使
    ；观庄严故，能如实知诸法自性；方便庄严故，速得成满为、无为乐。

    龙王！当知此十善业，乃至能令十力、无畏、十八不共、一切佛法、皆得圆
    满。是故汝等应勤修学！龙王！譬如一切城邑、聚落，皆依大地而得安住；一切
    药草、卉木、丛林，亦皆依地而得生长。此十善道亦复如是：一切人、天依之而
    立，一切声闻、独觉菩提，诸菩萨行，一切佛法，咸共依此十善大地而得成就。

    佛说此经已，娑竭龙王及诸大众：一切世间天、人、阿修罗等，皆大欢喜，
    信受奉行。

    ［十善业道经终］

    注①：本经以《大正藏》为底本，兼参考《佛教大藏经》其异译本为：「佛为娑
    　　　伽罗龙王所说大乘法经」　宋　施护译。
    （《大正藏》第15册一五九页、《佛教大藏经》第29册一五五页）

    注②：宋、元、明三本及宫本，作「常」字。

    注③：宋、元、明三本及宫本，俱无「者」字。

    注④：宫本「唯」字作「惟」字。

    注⑤：宋译本此文之後，复有一段经文如是：

    「龙王！复次，观於十不善法微细之行，多堕地狱、饿鬼、畜生之趣。龙
    　　　王！观彼众生，若复杀生，当堕地狱、畜生、焰魔等界。後生人间，以余
    　　　业故，得二种报：一者、短命；二者、苦恼。

    　　　若复偷盗，当堕地狱、畜生、及焰魔等界。後生人间，以余业故，得二种
    　　　报：一者、自居贫贱；二者、不得他人财宝。

    　　　若复邪染，当堕地狱、畜生、及焰魔界。後生人间，以余业故，得二种报
    　　　：一者、愚痴；二者、妻不贞正。

    若复妄语，当堕地狱、畜生、及焰魔界。後生人间，以余业故，得二种报
    　　　：一者、言不诚实；二者、人不信奉。

    若复绮语，当堕地狱、畜生、及焰魔界。後生人间，以余业故，得二种报
    　　　：一者、言不真正；二者、所言无定。

    若复恶口，当堕地狱、畜生、及焰魔界。後生人间，以余业故，得二种报
    　　　：一者、言多斗诤；二者、人闻不重。

    若复二舌，当堕地狱、畜生、及焰魔界。後生人间，以余业故，得二种报
    　　　：一者、得下劣眷属；二者、感亲属分离。

    若复多贪，当堕地狱、畜生、及焰魔界。後生人间，以余业故，得二种报
    　　　：一者、不能利益他人；二者、常被他人侵害。

    若复多瞠，当堕地狱、畜生、及焰魔界。後生人间，以余业故，得二种报
    　　　：一者、心常不喜；二者、多不称意。

    若复邪见，当堕地狱、畜生、及焰魔界。後生人间，以余业故，得二种报
    　　　：一者、邪见；二者、懈怠。

    龙王！若有行於如是十不善法，决定获得如是果报！复更别得无边诸大苦
    　　　蕴。」

    注⑥：宋、元、明三本及宫本，「直」字俱作「贞」字。

    注⑦：宋、元、明三本及宫本，「慧」字俱作「惠」字。

