
佛 说 菩 萨 内 戒 经

刘宋三藏求那跋摩 译

    佛以十五日说戒时，文殊师利正衣服，以头脑著佛足，起长跪白佛言
    ：「若有初发意菩萨，於道於俗当用何等功德，以开化一切众生，使
    各得成其功德，惟佛当以沤和拘舍罗，为我曹分别说之。」

    佛言：「善哉善哉！文殊师利！若所问甚深甚深，多所过度多所安隐
    ，若谛听谛受，吾当为说若具说其要，各自以意施行之。」

    　诸在会者，及文殊师利皆言：「受教。」

    佛言：「当先三自归三尊，当言：『某，自归佛、自归法、自归比丘
    僧、自归菩萨、自归摩诃萨、自归文殊师利菩萨、自归摩诃般若波罗
    蜜；某身作恶、口言恶、意念恶，不知故作，後不复作；菩萨十万劫
    常行四等心，某从十万劫以来，身作恶、口言恶、意念恶，不知故作
    ，後不复作；某先世时不行菩萨道，今适行菩萨道以弃恶故，从今以
    往昼夜作善，不敢复犯诸恶。』

    波蓝质兜波，初发意菩萨当行六波罗蜜，何谓六？
    　第一檀波罗蜜：布施意行；
    第二尸波罗蜜：持戒意行；
    　第三羼提波罗蜜：忍辱意行；
    第四惟逮波罗蜜：精进意行；
    第五禅波罗蜜：一心意行；
    　第六般若波罗蜜：智慧意行。

    若见人分檀布施，正心代其欢喜、若见人持戒，正心代其欢喜、若见
    人忍辱，正心代其欢喜、若见人精进，正心代其欢喜、若见人坐禅，
    正心代其欢喜、若见人智慧说经，正心代其欢喜。

    菩萨当知三愿乃为菩萨，何谓三？
    一愿我当作佛，我当作佛时，令国中无有三恶道者，皆有金银水精琉
    璃七宝，人民寿无极，皆自然饭食衣被，五乐倡妓宫殿舍。
    二愿我往生阿弥陀佛前。
    三愿我世世与佛相值，佛当授我＊。
    ＊字为别上加草头

    是为三愿，合会为千五戒，具菩萨所当奉行。和　名明师，阿只利名
    文殊师利，前已过去菩萨，皆从波蓝质兜波发意，菩萨道自致得作佛
    ，无有菩萨亦无有佛，是故当行菩萨道当作佛。

    菩萨入塔寺有五事：入塔寺不得著屐入塔寺、不得持　盖入塔寺、当
    礼佛　塔三匝入塔寺、若见不净污秽当扫弃入塔寺、见诸沙门皆当作
    礼。

    菩萨行道路有二事：若天热若雨时，见有树木屋舍，当让人先坐、若
    见井水泉水，若见人持水当让人饮，若见大溪水极自饮。是为二事。

    菩萨得人饮食时有三事：视上下皆令等，若不等得当分令等、饭已得
    水饮当让上座先饮、若饭已不得先起去，当与众人俱起。是为十法则
    。

    第一时南无佛，今受尸罗四十七戒，何谓四十七？
    一者菩萨不得杀生，身口意不得念杀生，念杀生者不得为菩萨也、
    二者菩萨不得盗他人财物、
    三者菩萨不得　　他人妇女、
    四者菩萨不欺怠人、
    五者菩萨不得饮酒、
    六者菩萨不得两舌、
    七者菩萨不得恶口、
    八者菩萨不得妄言、
    九者菩萨不得绮语、
    十者菩萨不得嫉妒、
    十一者菩萨不得瞠恚、
    十二者菩萨不得痴疑、
    十三者菩萨不得信邪魔道、
    十四者菩萨不得持恶行教人、
    十五者菩萨当广方便益布施、
    十六者菩萨不得悭贪、
    十七者菩萨不得贪利他人财物、
    十八者菩萨不得邪心贼害人、
    十九者菩萨不得谗击人、
    二十者菩萨不得挝捶人、
    二十一者菩萨不得掠取良民作奴婢、
    二十二者菩萨不得贩卖奴婢、
    二十三者菩萨不得卖妻子与人、
    二十四者菩萨不得男子更相　戏、
    二十五者菩萨不得至博戏　女舍、
    二十六者菩萨不得至黄门家、
    二十七者菩萨不得相欺诈、
    二十八者菩萨不得持重秤侵人、
    二十九者菩萨不得持轻秤欺人、
    三十者菩萨不得持大斗侵人、
    三十一者菩萨不得持小斗欺人、
    三十二者菩萨不得持长尺侵人、
    三十三菩萨不得持短尺欺人、
    三十四者菩萨不得断弃牛马五阴、
    三十五者菩萨不得卖牛马、
    三十六者菩萨不得卖象马、
    三十七者菩萨不得卖骡驴、
    三十八者菩萨不得卖猪羊、
    三十九者菩萨不得卖鸡犬畜生、
    四十者菩萨不得卖经法、
    四十一者菩萨不得至邪魔道家、
    四十二者菩萨不得至担死人种家、
    四十三者菩萨不得入死丧家、
    四十四者菩萨不得入酒舍、
    四十五者菩萨不得入羹饭舍、
    四十六者菩萨得人饭时心念言：『我何时当布施与人，令饱满如我今日。』、
    四十七者菩萨相见心当欢喜，如见父母兄弟，见他人亦尔无有异，若
    见人作菩萨道行，当等心视之，不得言某人善某人恶。是为四十七戒
    具菩萨。

    身口意不得犯十恶，不得教他人犯，亦不得劝勉人犯之。昼夜思惟我
    持是戒坚住不动，会当得三术：一者得阿惟越致；二者得阿惟颜；三
    者当得作佛。

    第二时南无佛，今受羼阿惟越致法四门，何谓四？
    佛二十因缘、法二十因缘、身二十因缘、摩诃般若般罗蜜二十因缘。

    何谓佛二十因缘？
    是为佛多陀阿伽度阿罗呵三耶三佛陀术　，发心所念，天眼洞视，预
    知他人心中所念，遮兰那身口心所行三般术　，遮兰那三般是三盖，
    乃成须迦头，须迦头是泥洹，由迦庇多，世间之父阿耨多罗天上天下
    无有在上者，浮溜沙，勇猛男子，昙摩沙罗祁，昙摩者法，沙罗祁者
    驭法世，多提和摩耨沙那教天上天下人佛陀，波迦和，正蹈地足下平
    ，行时直举足，手足指间网相连，紫磨金色，两手两肩项上有浮肉，
    颊车如师子，四十齿正白平，出舌入耳入目入鼻，自覆面肉髻，是为
    佛二十种因缘。

    何为法二十因缘？
    阿术　本痴，僧迦罗所为，惟然那知众事，那摩留波，那摩名留波，
    明所见，沙罗耶多那，福罪法来至波利，眼耳鼻口身意痛痒和檀那若
    病未差时和毒痛若病已差快痛三根，那迦摩怛那，波和怛那，惟波和
    怛那，男子女人所爱乐，愿欲作天作人，愿令我身富贵无有极，沤波
    他那师，使弟子授教作波和，其事成耶祁天下人生，　罗摩罗那，
    老，摩罗那死，是为十二因缘生死。

    四意何谓四？身意念、痛痒意念、心意念、法意念，是为四意念。

    四神足，欲精进意慧是为四神足。

    是为法二十种因缘。

    何谓身二十因缘？

    三事身所作，何谓三？
    杀、盗、　。身自不杀不得教人杀、身自不盗不得教人盗、身自不
    不得教人　。

    四事口所作，何谓四？
    两舌、恶口、妄言、绮语。口自不两舌不得教人两舌、自不恶口不得
    教人恶口、自不妄言不得教人妄言、自不绮语不得教人绮语。

    三事意所作，何谓三？
    嫉妒、瞠恚、痴疑。意自不嫉妒不得教人嫉妒、意自不瞠恚不得教人
    瞠恚、意自不痴疑不得教人痴疑。

    身口意不得犯是十事，不得教人犯。是为身口意法二十种因缘。

    何谓摩诃般若般罗蜜二十因缘？
    先世所念欲令一切天下人皆作佛，欲令一切天下人皆洞视，欲令一切
    天下人皆彻听，波罗质然知人意，欲令一切天下人皆知人意，阿耨沙
    耶阿耨沙耶然那，知一切天下人意所念，欲令一切天下人皆知一切人
    意所念，因利耶波利浮利耶然那，眼耳鼻舌身意因利，佛所知欲令一
    切天下人皆知，佛现威神然那，欲令一切天下人皆知，摩诃迦留祁那
    ，佛慈心念一切天下人，欲令一切天下人萨和浮然那，皆知一切天下
    人事，欲令一切天下人皆知一切人事，阿那恕罗然那，佛智慧一切天
    下鬼神天神龙神皆不能禁制，欲令一切天下人皆知是智慧，是为摩诃
    般若波罗蜜二十种因缘。

    合会为八十种因缘阿惟越致菩萨法。以过去当来今现在菩萨，是为八
    十种因缘皆合会，是为菩萨法。

    第三时南无佛，今受惟逮法二十因缘，行之自知宿命。何谓二十？

    有五因缘多福，何谓五？
    檀那福多、尸福多、念福多、所作善无量福多、治正塔寺无量福多。
    是五多福。

    有五因缘护身，何谓五护？
    身护、口护、意护、尸护、戒护，是为五因缘护身。

    菩萨有五意，何谓五？
    尸意、好心善意、布施意、念善道意、慧意，是为五意。

    合会为二十种因缘，行之自知宿命，乃致阿耨多罗三藐三菩提。何谓
    阿耨多罗，天上天下无有在其上者。

    第四时南无佛，今受四禅法，何谓禅法？
    菩萨坐禅一心念佛，佛空无所有，意便不复念贪　五所欲，已无贪
    五所欲，便得一禅、菩萨坐禅一心念法，法亦空无所有，意便无瞠恚
    痛痒，已无瞠恚痛痒，如是便得二禅、菩萨坐禅一心念摩诃般若波罗
    蜜，亦空无所有，意便无愚痴，如是便得三禅、菩萨已得三禅，诸恶
    已尽无所复念，意清净不动不摇，便得四禅，一心不复转自然得五旬
    ，是为菩萨行禅法。

    第五时南无佛，今受般若三昧法，何谓三昧法？
    菩萨三昧慈哀一切十方诸天人民，父母兄弟妻子，怨家债主泥犁薜荔
    畜生，诸在厄难勤苦人及非人，萨和萨，皆欲令解脱勤苦，得出生人
    道，奉行六波罗蜜阿耨多罗三耶三菩心，是为菩萨三昧法；菩萨三昧
    等心，护一切十方诸天人民，父母兄弟妻子，怨家债主泥犁薜荔畜生
    中人及非人，萨和萨，皆欲令解脱勤苦富乐安隐，发阿耨多罗三耶三
    菩心，是为菩萨三昧法；菩萨三昧等意，慈心哀愍念一切十方诸天人
    民，父母兄弟妻子，怨家债主泥犁薜荔畜生中人及非人，萨和萨，视
    之护之如母亲护赤子，一切平等无有异意，已平等是为三昧法；从是
    自然得五旬菩萨，坐起昼夜思惟常当平心等意，尔乃为菩萨三昧法。

    第六时南无佛，南无菩萨，南无摩诃萨，今受三昧法如菩萨摩诃萨，
    今我持心所作当如虚空，今持虚空作平，是故行菩萨道，持心视天下
    万民如一，当如视父母兄弟妻子无异，当等心视之。今我欢喜为十方
    天下人民作善，是为文殊师利菩萨三昧，持是三昧戒具者，文殊师利
    菩萨当来与共语，持是三昧戒具者，是为诸菩萨中最尊，是为文殊师
    利，菩萨三昧菩萨摩诃萨，文殊师利三昧菩萨坐欲起时，叉手念腹中
    所愿言，我是菩萨摩诃萨，文殊师利菩萨我所作分檀布施用，是故我
    得菩萨道，若人从菩萨求目，菩萨当以目与之；若人从求身，菩萨以
    身与之；若人求财物，菩萨当以财物与之；常当念言，我是菩萨，文
    殊师利亦是菩萨，今我当谛持是身与不妄；菩萨常当念使十方天下人
    民安隐富乐，如使十方人民勤苦，我当念令安隐富乐解脱。菩萨当谛
    持身法行菩萨道，菩萨当急欲作沙门，当持禅波罗蜜，我急当至阿弥
    陀佛所，我持是三昧，急欲与水精琉璃金银共会相娱乐，文殊师利，
    菩萨和　名阿提波罗，阿耨名阿提调。

    第七时南无佛，南无法，南无比丘僧，南无诸摩诃萨，南无洹那鸠溜
    菩萨，三昧道住止，是故念十方天下人民，若在冥中者，我何时当作
    大光明如日月，为十方人民作光明，如菩萨当为十方天下人民作大光
    明，是三昧谛持心，当正要安心平心，当为十方天下人民，如日月作
    光明，是菩萨三昧道，当为十方天下人民，心作平，今十方有菩萨十
    方菩萨行三昧，适等用是月三昧，如他菩萨亦用是三昧，如洹那鸠溜
    菩萨问释迦文佛，是三昧云何，释迦文佛默然无语。洹那鸠溜复问三
    昧，释迦文佛复无所语。洹那鸠溜菩萨自念佛何等心，洹那鸠溜知佛
    心，洹那鸠溜便起往为佛作礼，洹那鸠溜便挝　椎，十方三昧菩萨皆
    来会，六万菩萨皆前为佛作礼已皆坐，洹那鸠溜问佛：『当为十方天
    下人民平心三昧，名为何等为月三昧？』佛语：『六万菩萨皆平心已
    平心，诸拘楼檀皆动摇不能住持，佛威神安天下，是三昧名月三昧，
    已得闻是三昧者，皆当平心行之。

    第八时南无佛，南无法，南无比丘僧，南无诸菩萨，南无摩诃萨，南
    无文殊师利菩萨，我自念命前世时已行菩萨道，自念我已奉事三百亿
    佛，自念我前世为菩萨时，常以慈悲喜护之心，愍伤一切人非人及
    飞蠕动之类，恒为之感痛，我常以经道劝励开导之，使得入正法，远
    去恶为善，耳不受善恶之声，眼不视好丑之色，鼻不嗅臭香之气，口
    不尝五味之味，身不求　细之饰，意不求可欲之欲，我自断六，我自
    断三六事不得起，耳得定不闻善恶之声，眼得定不视好丑之色，鼻得
    定不嗅臭香之气，口得定不贪著五味之味，身得定不知寒温之痛痒，
    意得定无复往来之思想。身行檀波罗蜜但欲布施，眼为尸波罗蜜但欲
    持戒，耳为羼提波罗蜜但欲忍辱，鼻为惟逮波罗蜜但欲精进，口为禅
    波罗蜜但欲一心，意为般若波罗蜜但欲智慧，我当以是六事救济施惠
    一切，我今来生复得见佛经戒，复得奉事三尊，我今当复以六事教化
    一切，广利法门开导众人使成大道，为一切人非人作唱导，时当死死
    不犯净戒，时当死死不为欲惑，时当死死不为可不可动，是我本愿，
    人来索身当以与之，制其所索我不逆也，是为菩萨。九时之戒以平等
    心持之，是为持戒，所以尔者，我为十方诸佛故，我为诸经法故，我
    为诸比丘僧故，我为诸菩萨摩诃萨故，我为十方天下人非人，　飞蠕
    动之类故，我持是诸事忧念众生，以故我今得菩萨，道行诸菩萨法，
    是故菩萨道难值难闻，闻之者皆得阿惟越致，我今持我身命，归十方
    诸佛，一心不复退转。

    第九时南无佛，南无法，南无比丘僧，南无诸菩萨，南无摩诃萨，南
    无文殊师利菩萨，菩萨道难，我以身命救济一切众生无所爱惜，菩萨
    不作罪亦不畏罪，宿命到来怨家债主至，菩萨欢喜毕罪亦不怖惧，菩
    萨持法如法持戒如戒，菩萨以信故得作佛，菩萨博读众经，悉入诸道
    顺化众生，菩萨常行慈心，言语懦软不中伤人意，菩萨与妻子并居，
    如养怨家，常护其意，菩萨视女人如虎狼师子如毒蛇，菩萨不畏爱欲
    ，不能动菩萨意，菩萨舍欲故，爱欲不能得沾污，菩萨清净之行如莲
    华不於高山陆地生也，菩萨於爱欲中生如莲华，虽於泥中生不为泥涂
    所污也，菩萨戒内不戒外也，外行如地内戒如水，水以清净懦软为行
    ，地以多容多受为功德也，一切百草树木皆从地得生长，一切万物皆
    从水得生活，是故菩萨功德如地如水，菩萨山居独处亦不恐惧，菩萨
    虽居家畜养妻子，常如独处恬然安定，无复痛痒思想之念，以故菩萨
    功德尊大巍巍堂堂，无端无底无边无限，功德难称难量，是为菩萨十
    时之戒。菩萨常行四等心，平等无异，已信功德便得一住，已得一住
    便得二住，已得二住便得三住，已得三住便得四住，已得四住便得五
    住，已得五住便得六住，已得六住便得七住，已得七住便得八住，已
    得八住便得九住，已得九住便得十住，已得十住便得作佛，便度一切
    众生，是为菩萨积累功德自致得道，其有人随我讽诵是经者，既欲诸
    恶得佛疾也。见者闻者一时欢喜者，既却己身无央数之罪，令得十住
    信心，以致得道，常当以月十五日一日一夜诵读是经，其福盖於三界
    中，莫作限碍缚著之行，是则远离功德，不为菩萨道也。

    第十时南无佛，南无法，南无比丘僧，南无诸菩萨，南无檀那鸠溜菩
    萨，南无文殊师利菩萨，菩萨当慈心愍念一切人民，见贫者富者豪者
    贵者卑贱者，强健羸瘦怯弱者，心常念之欲使齐等，常愿使十方平如
    水无山　，人民贫富等等无异，寿命长短等等无异，豪贵卑贱等等无
    异，求道同心，常愿俱发大乘之业，一切人非人，皆发无上正真之道
    ，悉有智慧，悉行布施无有悭贪，悉持经戒，悉能忍辱，皆能精进，
    一心入定，见化三昧皆有沤和拘舍罗，见迷惑者，愿使之疾见正道，
    阴冥者得睹光明，疾者皆使除愈，强健各现色力，陆行愿使人马车牛
    肥壮，人手足筋力强健财物安隐，船行者东西南北上水下水各得其愿
    ，船车安隐，帆行调利，贾市百倍千倍万倍，住止得处卖买便利，贵
    贱各得所愿，居家者妻子父母公妪皆使安隐，水火盗贼疾县官无有，
    居官者常得安隐，发心爱育人民，家人富饶无有贫穷忧厄苦剧者，是
    为菩萨十一时戒平等之行，善男子善女人闻是欢喜，皆得阿惟越致，
    诸天神地神山神皆来侍卫带是经者，一切灾害不敢干犯，是为菩萨已
    得神通。

    第十一时南无佛，南无法，南无比丘僧，南无诸菩萨摩诃萨，南无文
    殊师利菩萨，菩萨从一数二随三止四观五还六净，以次得道，得须陀
    洹，得斯陀含阿那含，得阿罗汉辟支佛，皆不於中住得佛道，现三十
    二相八十种好紫金色，十种力，四无所畏，十八法不共，八种大音声
    ，亦不於中住，菩萨发大乘之业，以僧那僧涅度脱一切人非人，以波
    罗蜜示现人，以慈悲喜舍救济众人，菩萨以懦软伏诸刚强，菩萨以沤
    和拘舍罗和合众人，菩萨以谦恭慈仁安慰众人，菩萨以和悦欢喜降伏
    诸恶逆，菩萨以道力度诸愚痴，菩萨以贞洁度诸爱欲，菩萨以大慈愍
    念众生，菩萨以省约绝诸财宝，菩萨以清净断诸醉酒，菩萨以讷言正
    心口忍辱，菩萨以经行立於精进，菩萨以少食绝於睡卧，菩萨以无欲
    轻身强健，菩萨以无瞠怒养於道德，菩萨以无嫉妒合聚众人，菩萨以
    功德归流一切人非人，是菩萨十二时戒平等之行，救济一切众生是为
    飞行菩萨功德具，有善心好意乐闻是经，讽诵读是者，是为十住阿惟
    颜，菩萨入水不沈入火不烧，索头与头，索眼与眼，索耳与耳，丐鼻
    与鼻，投身虎口不惜身命，是为菩萨大士尊贵功德，难称难量无端无
    底，无边无限不可度量，各尊承世尊经戒，以自卫身行，与是经合者
    ，举止得所善加精进，善远诸恶莫犯是，犯是者非为菩萨也，是为菩
    萨具足正戒，一生补处旦暮朝晡当得作佛，光明相好已皆照现，是为
    功德成满诸善已现威神具悉，一切皆敬伏无敢当菩萨者。」

    佛说菩萨功德十二时正戒竟，文殊师利菩萨及诸来会神通菩萨，飞行
    菩萨，成就菩萨，现化菩萨，及八方上下诸菩萨，＃陀和菩萨，罗邻
    ＃字为左风右
    那竭菩萨，　越兜菩萨，那迦达菩萨，深弥菩萨，摩诃须菩萨，和菩
    萨，因提达菩萨，和转稠菩萨等，合七万二千人，皆大踊跃欢喜，各
    现光明展转相照，各各起正衣服，前以头脑著地，为佛作礼。第十二
    时佛说菩萨戒十二时竟，文殊师利白佛言：「菩萨用何功德是十住，
    惟愿天中天，分别说之。」

    佛言：「善哉善哉！文殊师利！菩萨摩诃萨多所爱念，多所安隐，吾当
    为汝具说其要，谛听谛受。」

    文殊师利言：「受教。」

    佛言：「有十住菩萨功德，各有高下自有次第。」文殊师利言：「何
    等为十，一住波蓝质兜波菩萨法住。」佛言：「上头见师端正无比，
    视面色无有厌无有逮者，尊贵无有能过者，所教授无有能　者，见佛
    威神仪法如是，便稍入佛道中转导之，皆随其意教度脱之，见勤苦者
    皆愍伤之，稍稍解晓佛语信向之，新发起意学佛道悉欲得了知，佛智
    十难处悉欲逮得之，何等为十难处，佛十种力是，一者当供养佛，二
    者当随其所乐当教语之，三者所生处皆尊贵，四者天上天下无有能及
    者，五者佛智慧逮得，六者世世所生处，得见无央数佛，七者佛经悉
    逮得，八者悉过度诸生死，九者令脱去不久，十者悉度脱十方人。」

    「二住何等为阿　浮菩萨法住？」佛言：「有十意，念十方人等，何
    等为十意，一者念世间善，二者洁净心，三者皆安隐，四者柔软心，
    五者悉爱等，六者心念但欲布施与人，七者心悉当护，八者念人与我
    等身无异，九者心念十方人我视如师，十者心念十方人视如佛，阿
    浮菩萨法当多学经，多学经已当独处山，独处山当与善师从事，与善
    师从事当在善师边，当易使当随时，随时所作为勇，所作既为勇当学
    入慧，中心所受法当悉持，既悉持，悉持法当不忘也，既不忘者当安
    隐处山，何以者何，益於十方人故。」

    「三住何等为喻阿　菩萨法住者？」佛言：「入於诸法中，用十事，
    何等为十事？一者诸所有皆无常，二者诸所有皆勤苦，三者诸所有皆
    虚，四者诸所有皆非我所，五者诸所有皆无主，六者诸所有皆无利也
    ，七者诸所有皆无所止，八者诸所有皆无所处，九者诸所有皆无所著
    ，十者一切无所有诸法，悉入一法中，一法悉入诸法中，是为喻阿
    菩萨教法。」

    「四住何等为阎摩期菩萨法住者？」佛言：「常愿於佛处生，有十事
    ，一者不复还，二者多深思於佛，三者深思於法，四者念比丘僧视十
    方人，五者思惟万物皆无所有，六者十方佛刹皆虚空，七者宿命所作
    了无所有，八者所有如幻皆虚空，九者诸所勤苦无所有，十者泥洹虚
    空亦无所有，用是故生於佛法中，是为阎摩期菩萨教法。」

    「五住何等为波喻三般菩萨法住者？」佛言：「所信功德悉度十方人
    ，有十事，一者悉护十方人，二者悉念十方人善，三者悉念十方悉令
    安隐，四者悉爱十方人，五者悉哀念十方人，六者悉念十方人莫使作
    恶，七者悉引十方人著菩萨道中，八者悉清净於十方人，九者悉度脱
    十方人，十者悉使十方人般泥洹，是为波喻三般菩萨教法。」

    「六住何等为阿者三般菩萨法住者？」佛言：「有十法深哀愍心，一
    者用人说佛善恶心无有异，二者说经法善恶心无有异，三者说菩萨善
    恶心无有异，四者求菩萨道人共相道善恶心无有异，五者人言十方人
    有多少心无有异，六者睹十方人展转相道善恶心无有异也，七者中有
    人说言十方人，易脱难脱心无有异，八者若有人说法多少心无有异，
    九者人说有法坏心无有异，十者有法处无法处心无有异，是为阿者三
    般菩萨教法。」

    「七住何等为阿惟越致菩萨法住者？」佛言：「有十事，坚住不动，
    一者言有佛无佛不动还，二者有法无法不动还，三者有菩萨无菩萨不
    动还，四者有求索菩萨无求索菩萨道者不动还，五者持法得不动还，
    六者有诸过去佛无诸过去佛不动还，七者有诸当来佛无诸当来佛不动
    还，八者有现在佛无现在佛不动还，九者佛智慧尽不尽不动还，十者
    当来过去现在世事呼若动不动还，是为阿惟越致菩萨教法。」

    「八住何等为鸠摩罗浮童男菩萨法住者？」佛言：「菩萨於十事中住
    ，一者身所行口所言心所念悉净洁，二者无有能长短者，三者心一返
    念在所欲生何所，四者十方人知谁慈心者，五者十方人所信用悉知，
    六者十方人若干种悉知，七者十方人所作为悉知，八者十方诸佛刹土
    成败悉知，九者得神足念飞在所至到，十者诸悉净洁，是为鸠摩罗浮
    童男菩萨教法。」

    「九住何等为喻罗　菩萨法住者？」佛言：「用十事得，一者十方人
    所出生悉知，二者十方人所系恩爱悉知，三者十方人所念本末所来悉
    知，四者十方人所住宿命所趣向悉知，五者若干种诸法悉知，六者十
    方人所念若干种变化悉知，七者诸佛刹善恶败坏悉知，八者过去当来
    现在无央数世事悉知，九者十方人等不等悉知，十者教授十方人说虚
    空法悉知，是为喻罗　菩萨教法。」

    「十住何等为阿惟颜菩萨法住者？」佛言：「菩萨入於十智中能分别
    知，有十事，一者何因当感动十方诸佛刹中，二者当明无央数佛刹中
    ，三者我日日当署置无央数佛刹中菩萨，四者我日日当度脱无央数佛
    刹中人民，五者我当安隐无央数佛刹中众生，六者十方人莫不闻我声
    欢喜得度脱者，七者悉念十方人民使得佛道，皆舍家作沙门，八者十
    方人所思想善恶我悉知之，九者十方人我悉当内著佛道中，悉使发菩
    萨意，十者十方人我悉当度脱，是阿喻罗　菩萨，了不能及知阿惟颜
    身所行口所言心所念所作为，了不能及知阿惟颜菩萨事，亦不能知神
    足念，不能知飞行，亦不能逮知阿惟颜菩萨当来过去今现在事，是为
    阿惟颜菩萨教。」

    　回向文
    愿以此功德　庄严佛净土　上报四重恩　下济三涂苦
    普愿尽法界　沈溺诸有情　悉发菩提心　尽此一报身
    同生极乐国

