
浴 佛 功 德 经

    　　如是我闻： 一时薄伽梵在王舍城鹫峰山顶，与大　刍众千二百五十人俱；复有无量无
    　　　边大菩萨众、天龙八部，悉皆云集。
    　　尔时，清净慧菩萨在众中坐，为欲愍念诸有情故，作是思惟：诸佛如来，
    　　　以何因缘，得清净身，相好具足。复作是念：诸众生类，得值如来，亲
    　　　近供养，所获福报，无量无边，未知如来般涅盘後，所有众生，作何供
    　　　养？修何功德？令彼善根，速能究竟无上菩提。

    　　作是念已，即从座起，偏袒右肩，顶礼佛足，长跪合掌白佛言：「世尊！
    　　　我欲请问，愿垂听许。」佛言：「善男子！随汝所问，我当为说。」

    　　尔时，清净慧菩萨白佛言：「诸佛如来，应正等觉，以何因缘，得清净身
    　　　　，相好具足。又诸众生，得值如来，亲近供养，所获福报，无量无边
    　　　　，未审如来般涅盘後，所有众生，作何供养？修何功德？令彼善根，速
    　　　　能究竟无上菩提。」
    　　　尔时，世尊告清净慧菩萨言：「善哉！善哉！汝能为彼未来众生发如是问
    　　　　，汝今谛听，善思念之，如说修行，吾当为汝分别解说。」

    　　　清净慧菩萨言：「唯然世尊！愿乐欲闻。」

    　　　佛告清净慧菩萨言：「善男子！应知布施、持戒、忍辱、精进、智慧、静
    　　　虑、慈悲、喜舍、解脱解脱知见、力无所畏、一切佛法、一切种智、善
    　　　　清净故，如来清净。若於如是诸佛如来以清净心种种供养：香花璎珞、
    　　　　幡盖敷具，布在佛前，种种严饰，上妙香水澡浴尊仪，烧香普熏运心法
    　　　　界。复以饮食、鼓乐、弦歌、谮咏如来不共功德，发殊胜愿，回向无上
    　　　　一切智海，所生功德，无量无边，乃至菩提，常令相续。所以者何？如
    　　　　来福智，不可思议，无数无等。善男子！诸佛世尊，具有三身，谓法身
    　　　　、受用身、化身，我涅盘後，若欲供养此三身者，当供养舍利。然有二
    　　　　种：一者：身骨舍利；二者：法颂舍利。即说颂曰：『诸法从缘起，如
    　　　　来说是因，彼法因缘尽，是大沙门说。』若男子、女人、　刍五众，应
    　　　　造佛像。若无力者，下至大如黄麦，造　睹波形如枣许，刹竿如针，盖
    　　　　如麸片，舍利如芥子，或写法颂，安置其中，如上珍奇，而为供养，随
    　　　　己力能，至诚殷重，如我现身，等无有异。善男子！若有众生，能作如
    　　　　是胜供养者，成就十五殊胜功德，而自庄严。
    　　　　一者、常有惭愧。　　　　　　　　　二者、发净信心。
    　　　　三者、其心质直。　　　　　　　　　四者、亲近善友。
    　　　　五者、入无漏慧。　　　　　　　　　六者、常见诸佛。
    　　　　七者、恒持正法。　　　　　　　　　八者、能如说行。
    　　　　九者、随意当生净佛国土。
    　　　　十者、若生人中，大姓尊贵，人所敬奉，生欢喜心。
    　　　　十一者、生在人中，自然念佛。　　　十二者、诸魔军众，不能损恼。
    　　　　十三者、能於末世，护持正法。　　　十四者、十方诸佛之所加护。
    　　　　十五者、速得成就五分法身。」

    　　尔时，世尊即说颂曰：「
    　　　我般涅盘後　能供养舍利　或造　睹波　及以如来像
    　　　於彼像塔处　涂拭曼荼罗　以种种香华
    　　散布於其上
    　　　以净妙香水　灌沐於像身　上味诸饮食　尽持以供养
    　　　赞叹如来德　无量难思议　方便智神通　速至於彼岸
    　　　获得金刚身　具三十二相　八十随形好　济度诸群生」

    　　尔时，清净慧菩萨闻是颂己，白佛言：「未来众生，云何浴像。」

    　　佛告清净慧菩萨言：「汝等当於如来，起正念心，勿著二边，迷於空有，
    　　　於诸善品，渴仰无厌，三解脱门，善修智慧，常求出离，勿住生死，於
    　　　诸众生，起大慈悲，愿得速成三种身故。善男子！我已为汝说四真谛、
    　　　十二缘生、六波罗密，今更为汝及诸国王、王子、大臣、後宫、妃后、
    　　　天龙、人鬼，说浴像法，诸供养中最为第一，胜以恒河沙等七宝布施。
    　　　若浴像时，应以牛头　檀、白檀紫檀沈水、熏陆爵金香、龙脑香、零陵
    　　　藿香等，於净石上磨作香泥，用为香水，置净器中，於清净处，以好土
    　　　作坛，或方或圆，随时大小，上置浴床，中安佛像，灌以香汤净汤洗沐
    　　　，重浇清水，所用之水，皆须净滤，勿使损虫，其浴像水，两指沥取，
    　　　　安自顶上，名吉祥水，泻於净地，莫令足踏，以细软巾，拭像令净，烧
    　　　　诸名香，周遍香馥，安置本处。善男子！由作如是浴佛像故，能令汝等
    　　　　人天大众，现受富乐，无病延年，於所愿求，无不遂意，亲友眷属，悉
    　　　　皆安隐，长辞八难，永出苦源，不受女身，速成正觉，既安置已，更烧
    　　　　诸香，亲对像前，虔诚合掌，而说赞曰：『
    　　我今灌沐诸如来　净智功德庄严聚　愿彼五浊众生类　速证如来净法身
    　　戒定慧解知见香　遍十方刹常芬馥　愿此香烟亦如是　无量无边作佛事
    　　亦愿三途苦轮息　悉令除热得清凉　皆发无上菩提心　永出爱河登彼岸』

    　　佛说此经已，是时众中有无量无边菩萨，得无垢三昧；无量诸天，得不退
    　　　智；诸声闻众，愿求佛果；八万四千众生，皆发阿耨多罗三藐三菩提心。

    　　尔时，清净慧菩萨白佛言：「世尊！幸蒙大师哀愍我等，教浴像法，我今
    　　　劝化国王大臣，一切信心乐功德者，於日日中澡沐尊仪，获大利益，常
    　　　当顶受，欢喜奉行。」
    　　　回向文
    　　愿以此功德　庄严佛净土　上报四重恩　下济三涂苦
    　　普愿尽法界　沈溺诸有情　悉发菩提心　尽此一报身
    　　同生极乐国


