
八 佛 名 号 经

隋天竺三藏　那崛多译

    　　如是我闻： 一时，佛在舍卫国只树给孤独园，与大比丘僧千二百五十人俱，复有大乘
    　　众菩萨摩诃萨十千人俱。尔时世尊与无量无数百千万众，前後围绕，而
    　　为说法。
    　　尔时尊者舍利弗，於大众中即从座起，偏袒右肩，右膝著地，向佛合掌，
    　　而白佛言：「世尊！我有疑心，今欲发问，唯愿如来怜愍众生，为我解
    　　说。」
    　　尔时，世尊告舍利弗言：「善男子！随汝所问，若有疑心，吾当为汝分别
    　　解说。」时舍利弗蒙佛印可，许决疑网，欢喜踊跃，即白佛言：「世尊
    　　　　　　！颇有现在十方世界诸佛世尊，往昔愿力常为众生现在说法，彼诸如来
    　　　　　　所有名号，若善男子及善女人，欲得诵持此诸佛名，若读若闻及以书写
    　　　　　　，缘是功德，便於阿耨多罗三藐三菩提得不退转，无所缺灭，至於无上
    　　　　　　正真之道，速得成於阿耨多罗三藐三菩提者不？」

    　　尔时，世尊告舍利弗言：「善哉！善哉！善男子，汝所谘问真妙辩才，为
    　　　　　　於来世无量众生广作利益，慈悲哀愍一切天人，能问如来如斯奥义。是
    　　故汝今谛听谛受善思念之，吾当为汝分别解说。」舍利弗言：「唯然！
    　　世尊！愿乐欲闻。」
    　　尔时世尊告舍利弗言：「善男子，东方去此过一恒河沙世界，有一佛刹名
    　　难降伏，於彼国土有佛世尊，号善说称功德如来至真等正觉，今现在为诸
    　　　　　　大众说微妙法。
    　　复次舍利弗，从此东方过二恒河沙世界，有一佛刹名无障碍，於彼国土有
    　　　　　　佛世尊，号因陀罗相幢星王如来至真等正觉，於今现在亦为大众说微妙法。
    　　复次舍利弗，从此东方过三恒河沙世界，有一佛刹名曰爱乐，於彼国土
    　　　　　　有佛世尊，号普光明功德庄严如来至真等正觉，於今现在亦为大众说微妙
    　　　　　　法。
    　　复次舍利弗，从此东方过四恒河沙世界，有一佛刹名曰善入，於彼国土
    　　　　　　有佛世尊，号善斗战难降伏超越如来至真等正觉，於今现在亦为大众说微
    　　　　　　妙法。
    　　复次舍利弗，从此东方过五恒河沙世界，有一佛刹名曰净聚，於彼国土
    　　　　　　有佛世尊，号普功德明庄严如来至真等正觉，於今现在亦为大众说微妙法。
    　　复次舍利弗，从此东方过六恒河沙世界，有一佛刹名无毒王，於彼国土
    　　　　　　有佛世尊，号无碍药树功德称如来至真等正觉，於今现在亦为大众说微妙
    　　　　　　法。
    　　复次舍利弗，从此东方过七恒河沙世界，有一佛刹名侧塞香满，於彼国
    　　　　　　土有佛世尊，号步宝莲华如来至真等正觉，於今现在亦为大众说微妙法。
    　　复次舍利弗，从此东方过八恒河沙世界，有一佛刹名妙音明，於彼国土
    　　　　　　有佛世尊，号宝莲花善住娑罗树王如来至真等正觉，於今现在亦为大众说
    　　　　　　微妙法。
    　　　舍利弗，是等诸佛如来至真等正觉，如是佛刹清净无秽，无有五浊，复
    　　无五欲，其中众生无有谄曲虚伪之心，亦无欲行及以女人。
    　　　　　　复次舍利弗，若善男子及善女人，得闻彼等诸佛世尊如是名号，既得闻
    　　　　　　已能自受持读诵修行，复为他人宣扬显说，彼善男子及善女人，若堕三
    　　　　　　恶道者无有是处，惟除五逆诽谤正法及谤圣人。
    　　复次舍利弗，若善男子善女人，得闻彼等诸佛世尊如是名号，既得闻已
    　　　　　　能自受持读诵修行，复为他人宣扬显说，如是之人乃至菩提，於其中间
    　　生生之处常具五通，兼复逮得诸陀罗尼，六根完具无诸残缺，常得欢喜
    　　身毛右旋。
    　　复次舍利弗，若善男子及善女人，得闻彼等诸佛世尊如是名号，既得闻
    　　　　　　已能自受持读诵修行，复为他人宣扬显说，彼等众生所在之处，县官恶
    　　贼不能得便，火不能焚，水不能漂，恶龙恶蛇不能毒害，若行若住师子
    　　虎狼熊罴豺豹，夜叉罗刹诸恶鬼神鸠盘荼等及人非人，能作惊惶无有是
    　　处，惟除宿殃。
    　　复次舍利弗，若有女人，能厌其身，系念专心，受持读诵如是世尊诸佛
    　　　　　　名号，复为他人分别显说，寿终之後，更复受於女人身者，无有是处。
    　　复次舍利弗，若善男子善女人，於静夜中能诵如是诸佛名号，是等众生
    　　，於现世间所作功业皆速成就，日日增长，无诸障碍。」

    　　尔时，世尊欲重明此义，而说偈言：
    　　若有诸众生　能持是佛名　悉舍诸恶道　速生於善处　常在诸佛前
    　　恒闻说妙法　既睹无上尊　随心而供养　诵持佛名故　超亿千万劫
    　　一切诸烦恼　疾成得菩提　若人满七日　能诵是佛名　即得清净眼
    　　便能见诸佛　若有闻佛名　即能诵持者　随其所生处　常为他所敬
    　　相好形端正　常生福乐家　喜心行大舍　聪明不放逸　若有诸女人
    　　闻此佛名故　自诵为他说　其福不可量　於此寿终已　必舍女人报
    　　得受丈夫身　生生常利根　诵持佛名故　多百亿劫中　口气常芬馥
    　　恒如　檀香　彼等诸大仙　如是诸名字　若能诵持者　细心不放逸
    　　诵持佛名故　父母及兄弟　并余诸眷属　终无异苦恼　诵持佛名故
    　　一切魔波旬　黑　众眷属　终不能障碍　恶毒不能害　刀杖及火等
    　　县官恶贼盗　一切不能伤　诵持佛名故　千亿诸劫中　常生宝莲华
    　　威相神通具　常在虚空中　遍不思议刹　观诸异佛土　刹中清净者
    　　证无上道已　普为诸杂类　诸天及世人　能作归依处

    　　佛说是经已，长老舍利弗及天龙夜叉乾闼婆阿修罗迦楼罗紧那罗摩？
    　　？字为左目右侯
    　　　　　　罗伽人非人等，一切大众，闻佛所说，欢喜奉行。

    　　　回向文
    　　愿以此功德　庄严佛净土　上报四重恩　下济三涂苦
    　　普愿尽法界　沈溺诸有情　悉发菩提心　尽此一报身
    　　同生极乐国


