
阿弥陀鼓音声王陀罗尼经

失译人名 开元附梁录

    　　如是我闻：一时佛在瞻波大城伽伽灵池，与大比丘众五百人俱。
    　　尔时，世尊告诸比丘：「今当为汝演说西方安乐世界：今现有佛，号阿弥陀。
    　　　　　若有四众能正受持彼佛名号，以此功德，临欲终时，阿弥陀即与大众往此人
    　　　　　所，令其得见，见已，寻生庆悦，倍增功德。以是因缘，所生之处，永离胞
    　　　　　胎秽欲之形，纯处鲜妙宝莲华中，自然化生，具大神通，光明赫奕。尔时十
    　　　　　方恒沙诸佛，皆共赞彼安乐世界所有佛法不可思议、神通现化种种方便不可
    　　　　　思议。若能有信如是之事，当知是人不可思议，所得业报亦不可思议。阿弥
    　　　　　陀佛与声闻俱如来应正遍知，其国号曰：清泰，圣王所住，其城纵广十千由
    　　　　　旬，於中充满刹利之种。阿弥陀佛如来应正遍知，父名月上转轮圣王，其母
    　　　　　名殊胜妙颜，子名月明，奉事弟子名无垢称，智慧弟子名曰贤光，神足精勤
    　　　　　名曰大化。尔时魔王名日无胜，有提婆达多名曰寂静。阿弥陀佛与大比丘六
    　　　　　万人俱，若有受持彼佛名号，坚固其心，忆念不忘，十日十夜，除舍散乱，
    　　精勤修集，念佛三昧，知彼如来常恒住於安乐世界，忆念相续，勿令断绝，
    　　受持读诵此鼓音声王大陀罗尼，十日十夜，六时专念，五体投地，礼敬彼佛
    　　，坚固正念，悉除散乱，若能令心念念不绝，十日之中，必得见彼阿弥陀佛
    　　，并见十方世界如来及所住处。唯除重障钝根之人。於今少时所不能(睹)，一
    　　切诸善，皆悉回向，愿得往生安乐世界，垂终之日，阿弥陀佛与诸大众，现
    　　其人前安慰称善。
    　　是人即时甚生庆悦，以是因缘，如其所愿，寻得往生。」
    　　佛告诸比丘：「何等名为鼓音声王大陀罗尼？吾今当说，汝等善听。」
    　　「唯然受教。」
    　　於时世尊即说咒曰：「多狄他　婆离　阿婆离　娑摩婆罗　尼地奢　昵　多祢
    　　昵茂邸　昵茂企　　罗婆罗车驮祢　宿　波啼昵地奢　阿弥多由婆离　阿弥
    　　多蛇　婆罗婆陀祢　涅浮提　阿迦舍昵浮陀　阿迦舍昵提奢　阿迦舍昵　啼
    　　　阿迦舍离　阿迦舍达奢尼　阿迦舍提他祢　留波昵提奢　遮　　达摩婆罗
    　　娑陀祢　遮　　阿利蛇娑帝蛇波罗娑祢　遮　　末伽婆那波罗娑陀祢　婆罗
    　　　梨耶波罗娑陀祢　达摩呻他祢　久舍离　久舍罗昵提奢　久舍罗波罗他祢
    　　　佛陀久舍　　佛陀波罗波斯　达摩迦罗祢　昵专啼　昵浮提　　摩离
    　　罗　　罗　　罗斯　罗娑　罗娑伽罗婆罗　罗娑伽罗阿地他祢　久舍离　波
    　　罗啼久舍离　　久舍离，他啼　修陀多至啼　修波罗奢多至啼　修波罗啼痴
    　　啼　修离　修目企　达咩　达达咩　离婆　遮离婆　阿？舍婆离　佛陀迦舍
    　　　　　　　　　　　　　　　　　　　　　　　　　　？字为上少下免
    　　呢求祢　佛陀迦舍求祢　娑婆呵。
    　　此是阿弥陀鼓音声王大陀罗尼，若有比丘、比丘尼、清信士女，常应至诚受持
    　　读诵，如说修行，行此持法，当处闲寂，洗浴其身，著新净衣，饮食白素，
    　　不　酒肉，及以五辛，常修梵行，以好香华供养阿弥陀如来，及佛道场大菩
    　　萨众，常应如是专心系念，发愿求生安乐世界，精勤不怠，如其所愿，必得
    　　往生於彼佛世界，时阿弥陀佛与诸大众，坐宝莲花，其土丛林，花果鲜敷，
    　　间错严饰，复有树王，香风馥扇，出和雅音，纯说无上不思议法；复有妙香
    　　，名日光明，若干涂香，亦是宝香。阿弥陀佛於大宝华结跏趺坐，有二菩萨
    　　：一名观世音、二名大势至，是二菩萨侍立左右，无数菩萨周匝围绕，於此
    　　众中，若能深信无狐疑者，必得往生阿弥陀国。其地真金，七宝莲花自然踊出
    　　。若有四众，受持读诵彼佛名号，乃至无有水火毒药刀杖之怖，亦复无有夜
    　　　　　叉等怖，除有过去重罪业障，极至十日，必果所愿。」
    　　佛说是阿弥陀鼓音声王陀罗尼时，无量众生，皆悉发愿，志求生彼极乐世界，
    　　於时世尊赞言：「善哉！善哉！如汝所愿，必得生彼。」闻佛说已，天龙八
    　　部，欢善踊跃，作礼奉行。 　回向文
    　　愿以此功德　庄严佛净土　上报四重恩　下济三涂苦
    　　普愿尽法界　沈溺诸有情　悉发菩提心　尽此一报身
    　　同生极乐国


