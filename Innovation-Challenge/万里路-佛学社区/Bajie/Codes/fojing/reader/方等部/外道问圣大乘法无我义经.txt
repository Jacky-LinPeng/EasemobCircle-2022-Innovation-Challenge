
外 道 问 圣 大 乘
法 无 我 义 经

    　　如是我闻： 一时，佛在大众中。

    　　尔时外道有疑欲决迷大乘，行来至佛所，稽首恭重，合十指掌，问无我义
    　　：「大丈夫是一切智，常说此身无我，若身无我，本性亦无，云何说有
    　　哀号戏笑憎爱两舌等事，当何所生，是我所疑，愿赐除断，如来所言，
    　　身与本性有无云何？」
    　　佛言：「外道谛听谛受，当为汝说。」
    　　佛言：「身与本性体本空故，说或有或无，斯成二法。言是有者，斯更虚
    　　妄。」
    　　佛言：「当观全身发甲皮毛两手双足，至於脂筋脾肠骨髓等事，周遍内外
    　　，不见本性。」外道言：「大丈夫，若彼不见本性，以我肉眼云何能见
    　　；或以天眼而能见乎？」佛言：「天眼见彼无色无相无住，此见非见。
    　　」外道言：「若如是说，大圣妄语。若彼非者，云何现见有此号笑嬉戏
    　　瞠怒憎爱两舌等事，以如是故，何得说无；又说或有或无，斯成二义。
    　　」又言：「大丈夫，若彼有无不得说者，云何说言彼有所著、彼无所著
    　　？」又言：「空者当何所如？」佛言：「如是！如是！空非所如，体不
    　　可得故。」外道言：「若此者，笑哭嬉戏瞠怒憎爱两舌等事，当何所见
    　　？」佛言：「如梦如幻、如化如影像相。」外道言：「云何梦相？云何
    　　幻化相？云何影像相？」佛言：「幻化非相，空非执持，梦本体空，如
    　　阳焰故，影像无色，虚假不实，如是所见，乃至一切事皆如幻如化如梦
    　　　　　　如影，当如是见。复次，有二种见庄严真如，彼庄严者，此即名我、此
    　　　　　　即名他，是名人补特伽罗、名人世间思惟。至於资财男女兄弟妻妾等名
    　　　　　　心所思惟，庄严彼如是法，无自、无他、无人、无命、无补特伽罗、无
    　　　　　　有情、无世间、无见者、无资财、无男女、无朋友、无妻妾等，彼一切
    　　　　　　事不见自性，云何彼出世间庄严果报善恶生灭，彼真如庄严果报，无善
    　　　　　　无恶、不生不灭、无烦恼、无快乐，而彼诸法各各如是；又彼世间及出
    　　　　　　世间二种庄严，令诸有情因庄严故而生烦恼，处於轮回，久久展转不知
    　　真如。彼知法者，思惟庄严，疑此苦受彼苦，受恶远离解脱，而不见道
    　　，愚痴有情，以迷执故，轮转生死，堕於恶趣，行世间法，不见真如，
    　　尽彼轮回，犹如织网用线，展转复去复来；又如日月二种行住，昼夜隐
    　　显出没，世间诸行无常，不久破坏轮转生死，来往亦然，而真如体离庄
    　　严句；又彼天人乾闼婆等，及彼女等住彼天上次彼庄严果报，堕一切有
    　　；复有持明成就夜叉紧那罗摩？罗伽，彼以一切庄严果报，复堕地狱，
    　　　　　　　　　　　　　　　？字为左目右侯
    　　恶精进天，以彼神通而作功德，以彼一切庄严果报，或堕彼天；又若帝
    　　释及转轮王具最上德及最上句，以彼一切庄严果报，复生旁生。智者於
    　　一切时宜应远离天上最上大乐，恒观菩提之心，灵明廓彻，无自性、无
    　　　碍、亦无所住、一切皆空、亦复远离一切戏论。外道：菩提心相，不
    　　硬不软、不热不冷、无触无执；又菩提心相，非长非短、不圆不方、不
    　　肥不瘦；又菩提心相，不白不黑、不赤不黄、非色非相；彼菩提心不作
    　　相、非显耀、无性无缠缚、由如虚空而无色，故菩提心相而离观察。外
    　　道：而汝不知菩提心相与般若波罗蜜多而相应故；又菩提心相自性清净
    　　、无物无喻、不可睹视、是最上句；又菩提心相，非诸物像，无相似者
    　　，如水成沤；虽睹非有，如幻化如阳焰；喻如泥团，作诸坯器，众名虽
    　　具，咸成戏论；贪瞠痴等，亦幻化有一味空故，如电之住刹那不见；观
    　　彼般若罗蜜多及作诸善，亦复如是；至於谈笑嬉戏、歌舞欢乐、饮食爱
    　　欲，一切如梦，有情诸行，毕竟体空，心喻虚空，疑当何立，行般若行
    　　。恒若此观了一切性自然解脱，得最上句。诸佛所说无上菩提由斯生出
    　　，当作是观，作此观者，得最上涅盘，乃至往昔造作诸过，咸悉除减，
    　　生无量德，而於此生不染诸过，专精观行，决定成就。若与真如不相应
    　　者，应念非真如咒及金刚铃真如无生印而起真如相应之行，决定圆满如
    　　上功德。
    　　尔时外道闻是语已，审谛观察，而彼疑网皆悉除断，作是观已，获住大乘
    　　　　　　，瞻奉欢喜，作礼而退。
    　　　回向文
    　　愿以此功德　庄严佛净土　上报四重恩　下济三涂苦
    　　普愿尽法界　沈溺诸有情　悉发菩提心　尽此一报身
    　　同生极乐国


