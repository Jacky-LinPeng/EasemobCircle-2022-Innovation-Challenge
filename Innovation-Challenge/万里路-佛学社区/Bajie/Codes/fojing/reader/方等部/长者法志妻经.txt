
佛 说 长 者 法 志
妻 经

    　　闻如是： 一时佛在舍卫国只树给孤独园，与大比丘千二百五十；菩萨万人俱。

    　　佛时清旦，著衣持钵，入城分卫。比丘菩萨，皆悉侍从。诸天龙神、及香
    　　　音神、无善之神、凤凰神、山神、执乐神王，皆散华烧香、鼓诸音乐，
    　　歌叹佛德，而说颂曰：「
    　　从无数亿劫　积行难可量　慈愍于众生　使发大道行　三界犹幻化
    　　一切悉空无　能晓了此慧　度脱诸十方　三十二相明　姿好八十种
    　　口出万亿香　功德自严容　虽处现三界　开示三道场　三垢今已灭
    　　除于三界殃　心如明月珠　处欲无所著　等行离爱憎　一切无适莫」

    　　於是人民闻歌颂佛德，一国集会，观佛行来，举动进止，法则安徐，威容
    　　　之颜，犹星中月；如日初出，普照天下，无所　碍；譬如梵王，处诸天
    　　　中；如天帝释，处忉利宫，诸天中尊；犹须弥山，现于大海，四域之中
    　　　，安不可动。欢喜踊跃，叉手归命。
    　　佛至长者法志门外，进到中阁，放大光明，皆照十方。时长者妻，严庄床
    　　　座，文饰身形，众宝璎珞，服　檀香，面彩颜貌，五色　煌，谓可保常
    　　　，奴客婢使，小有过失，挝捶苦毒，不问曲直。遥见佛明，超于日光，
    　　　心自念言：「此之显耀，非类日月，释梵诸天，凡俗之光，其明清凉，
    　　　安隐无量，我身蒙之，一切无患，不饥不渴，自然饱满，云何行仗加於
    　　　仆从。」速趣向阁，睹见世尊，相好威耀，难可为喻，诸根寂定，无有
    　　　衰入，犹七宝山，晃晃巍巍，惭惧悲喜，稽首佛足，悔过殃衅，所犯无
    　　　状，既为女人，不能自贵，瞠喜由己，今首罪衅，不敢藏匿。
    　　^^(注)
    　　佛言：「善哉！善哉！汝获善利，离一切衰，见身殃咎，改往修来，人身
    　　　难得，佛经难值，亿世时有。所以堕女人身中者何？　欲姿态，在於其
    　　中，不能修身，放心恣意，嫉妒多口，贪于形貌，而自恃怙，世间无常
    　　豪富威势，须臾间耳，当视诸下，犹如赤子，豪富贫贱，如月进退，若
    　　日出没，水火风起，不久则衰，一切道俗，皆从心兴，上天人间，地狱
    　　饿鬼，畜生之类，皆由己耳，佛天中天，缘觉声闻，亦复如是，今我斯
    　　身，三十二相，八十种好，彻睹十方，悉从解达。」

    　　女闻佛言，欢喜无量，重自归命，责己蒙冥，惟受不及开化，未闻无上之
    　　　诲。
    　　佛言：「施行十善义，身不杀、盗、淫；口不妄言、两舌、绮语、恶口；
    　　　意不嫉、恚、痴。当奉六度：布施、持戒、忍辱、精进、一心、智慧。
    　　　遵四等心：慈、悲、喜、护。普弘大哀，自致得三十二相，八十种好。」

    　　乃为奴客婢使，教以辛苦生死罪福，示语三涂之患难也，诫以道禁义理之
    　　　事，胜於挝杖。
    　　庄严璎珞有四事，何等为四？一曰笃信；二曰戒禁；三曰三昧；四曰智慧
    　　　，是为四事，菩萨自庄严，心计大乘，无男无女，犹如幻化，画师所作
    　　　，随意则成，晓了空慧，一切本净，得无名身，四无所畏，四事不护，
    　　　独步三界，度脱一切。
    　　女闻佛教，心开踊跃，即发无上正真道意，立不退转地。

    　　时天帝释来在佛後，谓女言曰：「佛道难得，不如求转女为男，日月天帝
    　　　，转轮圣王。」
    　　於是女以偈颂曰：「
    　　　天帝日月王　转轮四域主　威势无几间　不可久恃怙　仕豪如朝露
    　　　梦中有所睹　觉已忽灭尽　不知所凑处　五阴如幻化　三界由己作
    　　　三世以平等　道心无等侣　谛解作是了　谁男何所女」
    　　　天帝闻斯言　默默无所语
    　　佛言：「善哉！善哉！诚如所云，三处如幻化、影响、野马、水月、芭蕉
    　　　，俗人不解，计有吾我，便倚三界，不能自济。」

    　　女心即解，变为男子，踊在虚空，下礼佛足。佛告女曰：「汝於後世恒沙
    　　　来劫，当得作佛，号无垢王如来、至真等正觉、明行成、为善逝、世间
    　　　解、无上士道、法御天人师、佛、号天中天，世曰光净」。时来会者天
    　　　人民，无央数千，见此变应，皆发无上正真道意。

    　　时长者妻一切下使，前白佛言：「尊者卑者，本甯异乎？」佛言：「一切
    　　　本无，随心所存，虽为下使，发心为道，可得成佛，既为尊豪，恣心
    　　　慢，不离恶趣，地狱、恶鬼、畜生之中，犹月增减、如树盛衰，一切非
    　　　常，无一可赖，惟道深慧，乃可保常，犹如虚空，无进无退。」时诸下
    　　　使，踊跃欣豫，发大道意，变为男子，得不起忍。

    　　佛告阿难：「五阴无处，六情无根，十二因缘，而无端绪，四大寄因，何
    　　　所是人。」
    　　　　佛说如是，莫不欢喜。

    　　注：「今首罪衅」的「衅」应为：上为「学」之上半，下为「且」

    　　　回向文
    　　愿以此功德　庄严佛净土　上报四重恩　下济三涂苦
    　　普愿尽法界　沈溺诸有情　悉发菩提心　尽此一报身
    　　同生极乐国


