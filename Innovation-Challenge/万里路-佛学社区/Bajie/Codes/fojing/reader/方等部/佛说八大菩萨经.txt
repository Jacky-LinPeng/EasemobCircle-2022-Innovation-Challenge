
佛 说 八 大 菩 萨
经

西天译经三藏朝散大夫试光

录卿明教大师臣法贤奉诏译

    　　如是我闻： 一时佛在舍卫国只树给孤独园，与大　刍众千二百五十人俱。

    　　复有八大菩萨摩诃萨，其名曰：
    　　妙吉祥菩萨摩诃萨　圣观自在菩萨摩诃萨
    　　慈氏菩萨摩诃萨　　虚空藏菩萨摩诃萨
    　　普贤菩萨摩诃萨　　金刚手菩萨摩诃萨
    　　除盖障菩萨摩诃萨　地藏菩萨摩诃萨　　以为上首。

    　　复有诸大菩萨摩诃萨，其名曰：
    　　无能胜菩萨摩诃萨　龙相菩萨摩诃萨
    　　喜意菩萨摩诃萨　　无垢藏菩萨摩诃萨
    　　无垢称菩萨摩诃萨　智王菩萨摩诃萨
    　　无边军菩萨摩诃萨　智光菩萨摩诃萨
    　　慧光菩萨摩诃萨　　慧灯菩萨摩诃萨
    　　智灯菩萨摩诃萨　　梵授菩萨摩诃萨
    　　天冠菩萨摩诃萨　　如是等诸大菩萨，皆来会坐。

    　　尔时世尊告舍利弗：「汝今谛听，
    　　过东方恒河沙数世界，有一佛刹名无能胜，彼土有佛，名善精进吉祥如
    　　　来应正等觉，现为众生说微妙法。
    　　复次舍利弗，又过东方十恒河沙世界，有一佛刹名曰无我，彼土有佛，
    　　　号普照如来应供正等觉，现为众生说微妙法。
    　　复次舍利弗，又过东方三恒河沙数世界，有一佛刹名曰善爱，彼土有佛
    　　　，号吉祥如来应供正等觉，现为众生说微妙法。
    　　复次舍利弗，又过东方三十四恒河沙世界，有一佛刹名寂静藏，彼土有
    　　　佛，号印捺罗计睹特＊惹王如来应供正等觉，现为众生说微妙法。
    　　＊字为左口右缚
    　　复次舍利弗，又过东方五恒河沙世界，有一佛刹名曰离尘，彼土有佛，
    　　　号喜功德光自在王如来应供正等觉，现为众生说微妙法。」

    　　佛告舍利弗：「若有善男子善女人等，於此经中闻是诸佛如来名号，一心
    　　　谛听或自忆念、或书写读诵为他解说，彼人命终，不堕恶趣、不生边地
    　　　邪见诸恶律仪下贱族中、亦不生於长寿天中、亦不生於五浊恶世，饥馑
    　　　疾病刀兵劫中、亦无王难水难火难贼盗虎狼等难，常生佛刹及天上人间
    　　、身相端严诸根具足、眷属圆满、得宿命智、具六波罗蜜、行四无量法
    　　、通达一甚深法藏、成最上道。」
    　　佛说此经已，诸大菩萨、舍利弗及诸　刍、天人阿修罗等，闻佛所说，皆
    　　　大欢喜，信受奉行。

    　　　回向文
    　　愿以此功德　庄严佛净土　上报四重恩　下济三涂苦
    　　普愿尽法界　沈溺诸有情　悉发菩提心　尽此一报身
    　　同生极乐国


