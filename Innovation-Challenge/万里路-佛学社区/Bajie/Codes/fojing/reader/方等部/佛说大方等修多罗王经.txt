
佛说大方等修多罗王经

後魏天竺三藏菩提流支译

    　　如是我闻。
    　　一时婆伽婆在王舍城迦兰陀竹园，与大比丘僧千二百五十人俱，及大菩萨
    　　　摩诃萨众。
    　　尔时摩伽陀国频婆娑罗王，出王舍城，诣迦兰陀竹园精舍，至世尊所，头
    　　　面礼足，　佛三匝,退坐一面。
    　　尔时世尊即告频婆娑罗王言：「大王！如人梦中见於众人，与诸　女共相
    　　　　　　　　　　　　　　　　娱乐，此人觉已，忆念梦中众人　女，大
    　　　　　　　　　　　　　　　　王！於意云何？如是梦中众人　女，为有
    　　　　实不？」
    　　频婆娑罗王答言：「不也，世尊！」
    　　佛告大王：「於意云何？是人梦中见　女，与诸人等共相娱乐，觉已忆念
    　　　　　　　，如是之人宁有智不？」
    　　大王答言：「不也，世尊！何以故？世尊！梦中毕竟无有众人及众　女，
    　　　　　　　　众人　女尚不可得，何况当有共相娱乐。」
    　　佛告大王：「凡夫之人，亦复如是。眼见美色，便生爱著，即生爱著便起
    　　　　　　　　欲心，既起欲心起瞠痴业，或作身业、或作口业、或作意业
    　　　　　　　　，彼所作业作已而灭，灭已不依东方而住、亦复不依南方而
    　　　　　　　　住、亦复不依西方而住、亦复不依北方而住，四维上下亦复
    　　　　　　　　如是，至临终时行识将灭，其意现前。大王！如是行识，自
    　　　　　　　　作之业必尽受之。大王！如人梦觉，不见　女及诸人众，行
    　　　　　　　　前识灭已初识次生，或生天中、或生人中、或生地狱、或生
    　　　　　　　　畜生、或生饿鬼。大王！以初识不断自心相续，应受报处而
    　　　　　　　　生其中。大王！观诸生灭颇有一法，从於今世至未来世大王
    　　　　　　　　！如是行识终时，名之为灭，初识起时，名之为生。大王！
    　　　　　　　　行识灭时，去无所至，初识生时，无所从来。何以故？识性
    　　　　　　　　离故。大王！行识行识空、灭时灭业空，初识初识空，生时
    　　生业空，观诸业果亦不失坏。大王当知！以初识心相续不断
    　　而受果报。」
    　　尔时善逝说此语已，而说颂曰：
    　　一切唯名字　唯住想分别　名字分别说　而说无所有
    　　以种种名字　说於种种法　法中无如是　此法诸法相
    　　名字名字空　名字离名字　诸法无名字　以名字而说
    　　此法非实有　以分别而生　彼分别亦无　空以分别说
    　　一切凡夫说　眼能见於色　世间妄分别　取之以为实
    　　佛之所说法　众缘集故见　此是行次第　为说第一义
    　　非眼见於色　意不觉诸法　此是第一谛　非世间所觉
    　　尔时世尊说此经已，摩伽陀国频婆娑罗王，一切世间天人阿修罗　闼婆
    　　　等，闻佛所说，皆大欢喜。
    　　　　　　　　　　　 　回向文
    　　愿以此功德　庄严佛净土　上报四重恩　下济三涂苦
    　　普愿尽法界　沈溺诸有情　悉发菩提心　尽此一报身
    　　同生极乐国


