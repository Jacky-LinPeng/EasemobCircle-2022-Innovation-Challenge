
六 菩 萨 亦 当 诵
持 经

    　　失译附後汉录 师子戏菩萨、师子奋迅菩萨、师子幡菩萨、师子作菩萨、坚勇精进菩萨
    　　　、击金刚慧菩萨。
    　　巍巍十方佛　堂堂圣中王　妙相三十二　众好八十章
    　　身出妙光明　普照诸十方　愿身自归命　稽首诸法王
    　　巍巍十方佛　无极大慈悲　兴立诸大誓　济度诸群黎
    　　多闻欢喜者　功德叵称载　愿身自归命　稽首诸大哀
    　　巍巍十方佛　功德不可量　慧如无量海　灌泽诸十方
    　　其有闻名者　除咎消诸殃　归命大智慧　稽首正觉王
    　　巍巍十方佛　国土甚清净　七宝为庄严　妙香　檀形
    　　悉纯诸菩萨　亦无二乘名　唯说不退转　般若之道英
    　　巍巍十方佛
    　　三世道之珍　其闻信乐者　疾成无上真
    　　游於菩萨道　坚住王退转　所生常见佛　速值诸世尊
    　　巍巍十方佛　三世之导师　志心怀恭敬　信乐无狐疑
    　　所生常端正　颜容甚光辉　辩才慧独远　愿礼天人师
    　　别有四菩萨
    　　此四大士，皆过去十方诸佛之师。此四大士，初始造行之时，发大誓愿言
    　　：「我当度一切众生，至其都得涅盘，然後当取佛。」以是故应诵念诵
    　　持，得无量无边功德至不退转。譬如三千世界尽虚空满中磨黄金，用之
    　　布施，不如一须臾之间诵念此四大士名，其所得功德，出过尔所黄金施
    　　上千亿万倍。其名曰
    　　弃阴盖菩萨　寂根菩萨　慧威菩萨　不离菩萨

    　　　回向文
    　　愿以此功德　庄严佛净土　上报四重恩　下济三涂苦
    　　普愿尽法界　沈溺诸有情　悉发菩提心　尽此一报身
    　　同生极乐国


