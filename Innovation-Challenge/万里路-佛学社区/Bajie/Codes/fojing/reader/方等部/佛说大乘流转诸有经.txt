
佛说大乘流转诸有经

大唐三藏法师义净奉制译

    　　如是我闻。
    　　一时薄伽梵在王舍城羯兰铎迦池竹林园中，与大　刍众千二百五十俱，并
    　　大菩萨摩诃萨，无量百千人天大众，一心恭敬围　而住。
    　　尔时世尊为说自证微妙之法：所谓初中後善、文善巧妙、纯一圆满清净鲜
    　　　白梵行之相。
    　　尔时摩揭陀主影胜大王，往竹林中礼世尊足，右　三匝在一面坐。
    　　　时影胜王白佛言：「世尊！云何有情先所造业，久已灭坏，临命终时，
    　　皆悉现前；又复诸法体悉空无，所造业报而不散失
    　　，唯愿世尊，哀愍为我分别解说。」
    　　尔时世尊告影胜王曰：「大王当知：譬如男子於眠梦中，见与人间端正
    　　美女，共为稠密，既睡觉已，忆彼梦中所见美
    　　女，大王！於意云何？於眠梦中人间美女，是
    　　实有不？」
    　　王言：「非有。」
    　　世尊告言：「大王！於意云何？此之男子，於彼梦中所见美女，心生忆
    　　　　　　　　念恋慕不舍，可说此人是大博识明智者不？」
    　　王言：「不尔，此是愚人非明智者。何以故？由彼梦中人间美女，毕竟
    　　　　　　体空，不可得故，岂能与彼而行稠密，令此男子情怀爱恋生忆
    　　　　　　念耶？」
    　　佛言：「大王！如是愚痴无识凡人，眼见色时心生　乐，便起执著，起
    　　　　　　执著已随生顾恋，生顾恋已情怀染爱，起染爱故随贪瞠痴，发
    　　　　　　身语意造诸业，然此诸业作已灭坏，此灭坏时曾不依止东方而
    　　　　　　住，亦不依止南西北方四维上下，至命终时意识将灭，所作之
    　　业皆悉现前，譬如男子从睡觉已，忆彼梦中所见美女影像皆现
    　　如是。大王！前识灭已後识生时，或生人中、或生天上、或堕
    　　傍生饿鬼地狱。大王！後识生时无间生起，彼同类心相续流转
    　　，分明领受所感异熟。大王！曾无有法，能从此世转至後世，
    　　然有死生业果可得。大王当知！前识灭时名之为死，後识支起
    　　号之为生。大王！前识灭时无有去处，後识支起无所从来。所
    　　以者何？本性空故。大王！前识前识性空、死死性空、业业性
    　　空、後识後识性空、生生性空，而彼业果曾不散失。大王！如
    　　是应知，一切有情皆由愚惑不知非有，妄起顾恋轮回生死。」
    　　尔时世尊欲重宣此义，说伽他曰：
    　　诸法唯假名　但依名字立　离於能诠语　所诠不可得
    　　皆以别别名　诠彼种种法　於名法非有　是诸法自性
    　　由名名性空　於名名不有　诸法名本无　妄以名诠名
    　　诸法皆虚妄　但从分别生　此分别亦空　於空妄分别
    　　我说诸世间　以眼见於色　皆由邪计想　是名为俗谛
    　　我说一切法　皆是藉缘生　是名近胜义　智者当观察
    　　眼不见於色　意亦不知法　是名胜义谛　愚者不能知
    　　尔时世尊说此法已，摩揭陀主影胜大王，深心顶受，时诸　刍，及大菩
    　　　萨人天等众，皆大欢喜，信受奉行。
    　　　回向文
    　　愿以此功德　庄严佛净土　上报四重恩　下济三涂苦
    　　普愿尽法界　沈溺诸有情　悉发菩提心　尽此一报身
    　　同生极乐国


