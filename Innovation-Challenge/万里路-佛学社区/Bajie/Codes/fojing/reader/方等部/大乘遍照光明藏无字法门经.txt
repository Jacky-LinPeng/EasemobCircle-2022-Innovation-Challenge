
大乘遍照光明藏无字法门经

大唐天竺三藏地婆诃罗再译

    　　如是我闻： 一时，佛住王舍城耆　崛山，与大菩萨及比丘僧无量百千亿那由他众俱。
    　　其诸菩萨，一切皆得大智善权，悉能通达无字法藏，具乐说辩，不违真
    　　俗，勇猛精进，永离盖缠，调伏诸根，无所执著，怜愍众生，如视一子
    　　，爱重实智，如大宝洲，惭愧为身，定慧为首，以大慈悲而为体性，知
    　　善不善，实不实法，照了二空，住胜妙地，得大名称，永安隐眠，决定
    　　修行最上之法，永离胎藏下劣之身，示现受生，守护国土，诸所施为，
    　　普遍贤善，离於三界，能救三界，其行清净，善达自他，皆具足如是功
    　　德。其名曰：胜思维菩萨、胜趣行菩萨、妙音菩萨、美音菩萨、辩具菩
    　　　　　　萨、辩聚菩萨、珠髻菩萨、千辐菩萨、法辋菩萨、法响菩萨、莲花面菩
    　　　　　　萨、莲花眼菩萨、持地菩萨、声遍大地菩萨，如是等菩萨摩诃萨，一切
    　　皆是童子像类，於此众中而为上首，各各与已眷属等俱。

    　　尔时，观世音菩萨与无量无数灌顶受职诸菩萨众之所围绕；得大势菩萨与
    　　　　　　无量亿大梵天众之所围绕；胜思惟菩萨与无量菩萨及天主帝释之所围绕
    　　　　　　；虚空藏菩萨与无量四天王众之所围绕；众所知识菩萨与无量　女之所
    　　　　　　围绕；普贤菩萨、离疑菩萨、不空见菩萨、止诸盖菩萨、无量善巧药王
    　　　　　　菩萨、药上菩萨等各与无量菩萨大众之所围绕；长老舍利弗、摩诃目犍
    　　　　　　连、摩诃迦叶等，各与一切大阿罗汉之所围绕。乃至十方恒河沙等，一
    　　切世界所有日月诸天子等，各以威光来至佛所，以佛神力，彼彼威光不
    　　能照曜，犹如聚墨比阎浮金；又有无量那罗延天，及水天德叉迦龙王、
    　　阿那婆达多龙王等，亦与眷属之所围绕；美音乾闼婆王，亦与无量乾闼
    　　婆众之所围绕；无浊迦娄罗王，与七亿迦娄罗王眷属围绕；乃至十方恒
    　　沙世界一切菩萨，各请己佛与眷属俱，来至此间娑婆世界，持诸上妙出
    　　世供具，供养於佛及菩萨已，各礼佛足，却住一面，坐莲华座，瞻仰世
    　　尊。
    　　尔时，胜思惟菩萨摩诃萨即从座起，偏袒右肩，右膝著地，合掌向佛，而
    　　　　　　作是言：「世尊！我为四众，欲问如来二字之义，惟愿如来为我解说，
    　　　　　　令我等辈咸得利益。」尔时世尊告胜思惟菩萨言：「善男子！如来岂为
    　　　　　　一众生故，出现於世；乃为利益无量众生，出现於世。善男子！汝今乃
    　　　　　　能为四众故，请问於我二字之义，随汝所问，当为汝说。」於是胜思惟
    　　　　　　菩萨蒙佛听许，白佛言：「世尊！有何等法，菩萨摩诃萨应当除灭及以
    　　守护？复有何法，如来克证及以觉知？如是二义，惟愿为说。」

    　　尔时，佛赞胜思惟言：「善哉！善哉！善男子！汝已成就无量福慧，复为
    　　如来加威神力，乃能问我如是之义。谛听！谛听！善思念之，吾当为汝
    　　分别解说。」「
    　　　　　　善男子！有一法菩萨摩诃萨应当除灭，何等一法？所谓欲贪，如是一
    　　　　　　　　　　法菩萨摩诃萨应当除灭；
    　　善男子！复有一法菩萨摩诃萨应当除灭，何等一法？所谓瞠恚，如是一
    　　　　　　　　　　法菩萨摩诃萨应当除灭；
    　　善男子！复有一法菩萨摩诃萨应当除灭，何等一法？所谓愚痴，如是一
    　　　　　　　　　　法菩萨摩诃萨应当除灭；
    　　善男子！复有一法菩萨摩诃萨应当除灭，何等一法？所谓我执，如是一
    　　　　　　　　　　法菩萨摩诃萨应当除灭；
    　　善男子！复有一法菩萨摩诃萨应当除灭，何等一法？所谓懈怠，如是一
    　　　　　　　　　　法菩萨摩诃萨应当除灭；
    　　善男子！复有一法菩萨摩诃萨应当除灭，何等一法？所谓睡眠，如是一
    　　　　　　　　　　法菩萨摩诃萨应当除灭；
    　　善男子！复有一法菩萨摩诃萨应当除灭，何等一法？所谓染爱，如是一
    　　　　　　　　　　法菩萨摩诃萨应当除灭；
    　　善男子！复有一法菩萨摩诃萨应当除灭，何等一法？所谓疑惑，如是一
    　　　　　　　　　　法菩萨摩诃萨应当除灭；
    　　善男子！复有一法菩萨摩诃萨应当除灭，何等一法？所谓无明，如是一
    　　　　　　　　　　法菩萨摩诃萨应当除灭；
    　　善男子！如上所说如是等法，菩萨摩诃萨应当除灭。
    　　善男子！汝问於我，复有何法菩萨摩诃萨应当守护者，今为汝说：
    　　善男子！有一种法菩萨摩诃萨常当守护者，何等一法？所谓已所不欲勿
    　　　　　　劝他人，如是一法，菩萨摩诃萨常应守护。何以故？若菩萨摩诃萨守护
    　　　　　　此法，即是守护诸佛如来一切戒藏，如诸菩萨，自爱命者，则不应杀；
    　　自爱财者，则不应盗；自爱妻者，不应侵他；自爱实语，不应诳彼；自
    　　　　　　爱和合，不应间他；自爱正直，不应邪绮；自爱柔软，不应恶骂；自爱
    　　止足，终不於他而生贪欲；自爱仁恕，终不於他而生瞠恚；自爱正见，
    　　终不於他令生邪见。善男子！如是菩萨发意说言：『我今敬顺如来正教
    　　　　　　，应当勤心，守护此法。』是名菩萨摩诃萨守护一法。善男子！我见如
    　　　　　　是诸菩萨等，欲求无上大菩提者，悉为乐故而求菩提，无有为苦求之者
    　　　　　　也。善男子！是故我说：『己所不欲，勿劝他人。』如是等法，菩萨摩
    　　　　　　诃萨应当守护。」
    　　尔时胜思惟菩萨复白佛言：「世尊！何等之法如来克证及以觉知？惟愿为
    　　我开演其义。」佛言：「善男子！无有一法而是如来所觉所证。何以故
    　　？於诸法中，无觉无证，此是如来所觉所证。善男子！一切诸法，本无
    　　　　　　无有法如来觉证；一切诸法，本无有灭如来觉证；一切诸法，性离二边
    　　　　　　来觉证；一切诸法，本无有实如来觉证。复次善男子！一切诸法皆从自
    　　业因缘力故而得生起。而是因缘，念念不住，犹如电光。如是业缘如来
    　　觉证。是故我说：『以因缘故而诸法生；以因缘故而诸法灭，若离因缘
    　　，则无业报。』如是等事，如来觉知。善男子！如是所觉一切法性，是
    　　名遍照光明之藏。善男子！何故法性名之为藏？以诸众生世出世智，皆
    　　依此藏而得生故。如以实智观彼法性，智依彼生故名为藏。复次善男子
    　　！我亦复说一切诸法如幻如焰、如水中月，如是等事如来觉证；又善男
    　　子！诸法性相，一味解脱，如是等事如来觉证。善男子！如是解脱一味
    　　法性，是名遍照光明之藏。复次善男子！又有一法如来觉证，何等一法
    　　？所谓诸法不生不灭、不增不减、不来不去、不取不舍、非因非缘，如
    　　　　　　是等法如来觉证。复次善男子！如来了知一切诸法无有自性、不可为喻
    　　　　　　、无有文字之所辩说，如是之法如来觉证。善男子！如上所说，如是之
    　　　　　　法，悉是如来所觉所证。」
    　　当佛说此遍照光明藏无字法时，有微尘数诸菩萨等，得住十地；又有无量
    　　诸菩萨等住於诸地；又有无量诸菩萨等证得百千诸大三昧；又有无量尘
    　　数众生发阿耨多罗三貌三菩提心；又有无量无边众生得阿罗汉果；又有
    　　无量无边众生得脱地狱、饿鬼、畜生种种诸苦，生人天中，受胜妙乐，
    　　诸在会众，悉不唐捐，无有一人而空过者。

    　　尔时，佛告罗＃罗言：「善男子！我此法要，汝当受持。」时彼会中，有
    　　＃字为左目右侯
    　　九十亿菩萨摩诃萨，闻是语已，承佛神力，白佛言：「世尊！我等誓於
    　　娑婆世界後时後分，见有堪能为法器者，我当为彼宣说是经，惟愿世尊
    　　不以为虑。」尔时四天王复白佛言：「世尊！若当来世，有善男子及善
    　　女人，能受持此经典者，我当拥护，诸有愿求，皆令满足。何以故，此
    　　善男子及善女人，能持此经，是法器故。」

    　　尔时，世尊见九十亿诸菩萨等及四天王如是请已，便作是言：「善男子！
    　　　　　　我此所说遍照光明藏无字法门，我得佛来，未曾演说，今为汝等而演说
    　　　　　　之。善男子！彼未来世诸众生等，若得闻此希有法门，当知是人久已成
    　　　　　　就无量福慧；当知是人则为承事供养於我；当知是人则为荷担佛大菩提
    　　　　　　；当知是人决定当得成就辩才；当知是人决定当得清净佛土；当知是人
    　　　　　　临命终时，定当得见阿弥陀佛菩萨大众之所围绕；当知是人常见我身在
    　　灵鹫山，及见此等诸菩萨众；当知是人则为已得无尽法藏；当知是人得
    　　宿命智；当知是人不堕恶道。复次善男子！今我说是未曾有法，若当来
    　　世，有善男子及善女人，设有已作五逆等罪，闻此法门，若能书持读诵
    　　解说，或劝他人书持读诵及以解说，我见是人不堕恶道；其人所有诸烦
    　　恼障、业障、报障皆得清净；其人来世具得五眼；其人则为一切诸佛所
    　　共灌顶；其人则为诸佛世尊及诸菩萨之所护念；其人来世在在所生，具
    　　足诸根，无有缺减。」
    　　佛说是经已，胜思惟菩萨摩诃萨，及诸比丘天龙八部，闻佛所说，皆大欢
    　　喜，信受奉行。
    　　　回向文
    　　愿以此功德　庄严佛净土　上报四重恩　下济三涂苦
    　　普愿尽法界　沈溺诸有情　悉发菩提心　尽此一报身
    　　同生极乐国


