
後 出 阿 弥 陀 佛
偈 经

    　　惟念法比丘。乃从世饶王。发愿喻诸佛。誓二十四章。
    　　世世见诸佛。A
    　　数无有量。不废宿命行。功德遂具成。 A字为左女
    　　右亥
    　　世界名清净。得佛号无量。国界平夷易。丰乐多上人。

    　　宝树若干种。罗列丛相生。本茎枝业花。种种各异香。

    　　顺风日三动。翕习如花生。堕地如手布。杂厕上普平。

    　　一切无诸山。海水及诸源。但有河水流。音响如说经。

    　　天人入水戏。在意所欲望。令水齐胳肩。意愿随念得。

    　　佛寿十方沙。光明普无边。菩萨及弟子。不可算称量。

    　　若欲见彼佛。莫疑亦莫忘。有疑在胎中。不合五百年。

    　　不疑生基座。叉手无量前。愿欲遍十方。须臾则旋还。

    　　惟念彼菩萨。A
    　　劫作功勤。本行如此致。得号B 世尊。 A字为左女
    　　右亥
    　　B字为绘字改为心部
    　　佛兴难得值。须臾会难闻。讲说士难遇。受学人难得。

    　　若後遭末世。法欲衰微时。当共建拥护。行佛无欲法。

    　　佛能说此要。各各勤思行。受此无量福。世世稽首行。

    　　回向文
    　　愿以此功德 庄严佛净土 上报四重恩
    　　下济三涂苦
    　　普愿尽法界 沈溺诸有情 悉发菩提心
    　　尽此一报身
    　　同生极乐国


