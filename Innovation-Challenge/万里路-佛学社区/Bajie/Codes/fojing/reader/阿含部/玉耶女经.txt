
玉 耶 女 经

失译人名今附东晋录

    　　闻如是： 一时，佛在舍卫国、只树给孤独园，为诸四辈弟子说经。

    　　是时国中给孤独家，为子娶妇，得长者女，名曰玉耶，端正殊特，不以妇礼，轻慢公姑，
    　　及以夫婿。
    　　给孤独长者夫妇议言：『是妇不顺，当云何教？若加杖捶，非善法耶；设不教诃，其罪日
    　　增。』
    　　长者议曰：『惟佛能化！』
    　　明旦严服，往诣佛所，稽首礼足，
    　　前白佛言：『我为子娶妇，得长者女，甚大　慢，不以妇礼。惟愿世尊，哀愍我等，并诸
    　　弟子，明日劝请，到舍说经，令心开解。』

    　　佛即受请，长者欢喜，礼佛而归。长者到舍，广设调度，严饰床座。明旦佛来，到长者舍
    　　，长者欣庆，诸如来入舍。众坐已定，皆各礼佛，却住一面。佛饮食讫，并为说经。惟有
    　　玉耶，　慢不出，佛愍念之，放大神力，变长者家皆化作水精舍，内外相照，无有障碍。
    　　玉耶见佛三十二相，八十种好，衣毛为竖，战栗惶怖，即出礼佛，却住一面合掌低头，默
    　　无所说。
    　　佛言玉耶：『女人不以面貌端正，不顺夫婿，非为端正。心端行正，是为端正！』

    　　『女人身中，有十恶事，不自觉知，何等十恶？
    　　一者、托生父母，甚难养育；
    　　二者、怀妊忧愁；
    　　三者、初生父母不喜；
    　　四者、养育无味；
    　　五者、父母随逐，不离时宜；
    　　六者、处处畏人；
    　　七者、常忧嫁之；
    　　八者、生已父母离别；
    　　九者、常畏夫婿；
    　　十者、不得自在；是名十恶也。』
    　　玉耶惶怖白佛言：『世尊！愿佛教我妇人之礼，其事云何？』

    　　佛语玉耶：『妇事夫婿公姑大长，有五善三恶。何等五善？
    　　一者、後卧早起，美食先进；
    　　二者、挝骂不得怀恚；
    　　三者、一心向夫，不得邪淫；
    　　四者、愿生长寿，以身奉使；
    　　五者、夫婿远行，整理家中，无有二心；是为五善。』

    　　『何等三恶？
    　　一者、轻慢夫婿，不顺大长，美食自　，未冥早卧，
    　　日出不起，夫婿教诃，瞠目怒应；
    　　二者、见夫不欢，心常败坏，念他男子好；
    　　三者、愿夫早死更嫁；是为三恶。 』
    　　玉耶默然，无言可答。
    　　佛语玉耶：『世间下有七辈妇，为汝说之，一心善听！
    　　一者、母妇；
    　　二者、妹妇；
    　　三者、知识妇；
    　　四者、妇妇；
    　　五者、婢妇；
    　　六者、怨家妇；
    　　七者、夺命妇；汝今解不？ 』
    　　玉耶答言：『不及此义。』
    　　佛言：『善听！吾今解之：
    　　何等母妇？爱念夫主，如母爱子；昼夜长养，不失时宜；
    　　心常怜念，无有厌患；
    　　念夫如子，是为母妇。
    　　何等妹妇？承事夫婿，尽其敬诚；如兄如弟，同气分形；
    　　骨肉至亲，无有二情；
    　　尊之重之，如妹事兄；是为妹妇。
    　　何等知识妇？奉事夫婿，敬顺恳至；依依恋恋，不能相远；
    　　私密之事，常相告示
    　　；行无违失，善事相教；使益明慧，相亲相爱；
    　　欲令度世，如善知识；是为知识
    　　妇。
    　　何等妇妇？供养大人，竭情尽行，无有一二；净修妇礼.
    　　终不废阙； 进不犯义，
    　　退不失礼，常合为贵；是名妇妇。
    　　何等婢妇？心常畏忌，不敢自慢；忠孝尽节礼，口不　言；
    　　身不放逸，以礼自防
    　　；如民奉王，夫婿敬辛，不得　慢；
    　　若得杖捶，敬承奉受；及见骂辱，默然无辞
    　　；甘身苦乐，无有二心；慕修妇道，不择衣食；事夫如事大家，是名婢妇。

    　　何等怨家妇？见夫不欢，恒怀瞠恚；昼夜求愿，欲得远离；
    　　虽为夫妇，心常如寄
    　　；乱头勤卧，无有畏避；不作生活，养育儿子；
    　　身行淫荡，不知羞耻；陷入罪法
    　　，毁辱乡里，夫婿相憎，咒欲令死；是名怨家妇。

    　　何等夺命妇？昼夜不眠，毒心伺之；作何方便，得远离之；
    　　欲与毒药，恐人觉之
    　　；心外情通，雇人害之，复遣傍夫，伺而贼之；
    　　夫死更嫁，适我愿之；是名夺命
    　　妇。』
    　　佛言玉耶：『其有善妇者，当有显名。宗亲九族，并蒙其荣；天龙鬼神，拥护其形，使不
    　　枉横，财宝日生。万分之後，愿愿不违，上生天上，宫殿浴池，所在自然，天人乐之。天
    　　上寿尽，还生世间，常为富贵侯王子孙，端正姝好，人所奉尊。其恶妇者，当得恶名。今
    　　现在身，不得安宁；数为鬼神，在於家庭；起病发祸，求及神明；会当归死，不得长生；
    　　恶梦恐怖，所愿不成；多逢灾横，水火日惊。万分之後，魂神受形；死入地狱、饿鬼、畜
    　　生，其身矬短，咽如针钉，身卧铁床，数千万劫。受罪毕讫，还生恶家，贫穷裸露，无丝
    　　无麻；孜孜急急，共相鞭过；从生至死，无有荣华。作善得善，作恶自遮，善恶如此，非
    　　是虚也。』
    　　佛言玉耶：『此是七辈妇，汝用何行？』

    　　玉耶流泪前白佛言：『我本愚痴，不顺夫尊，自今已後，当如婢妇，尽我命寿，不敢　慢
    　　。』
    　　即前长跪，求受十戒，三自归命，归佛、归法、归比丘僧。
    　　一、不杀生 二、不偷盗 三、不淫佚
    　　四、不妄语 五、不饮酒 六、不恶口
    　　七、不绮语 八、不嫉妒 九、不瞠恚
    　　十者、信善得善，是名十戒，此优婆夷所行。
    　　佛说是经竟，乃诸弟子，皆各欲还。给孤独长者，眷属欢喜，礼佛而退。

    　　玉耶长跪，重白佛言：『我本愚痴，　慢夫婿，今蒙世尊，化导我等，令心开解。』

    　　佛语玉耶：『自今已後，拥护汝家。』
    　　玉耶言诺，受佛言教，不敢有违，稽首礼足，受退还归。

    　　-----------------------------------------------------------------------------
    　　备注说明： 经文中 严饰床座 之 "床"
    　　字 应为 左 爿 右 木
    　　不嫉妒 之 "妒" 字 应为 左 女 右 石
    　　鞭过
    　　之　　过　　原文为　左边加　提手旁
    　　^
    　　-大正藏版-