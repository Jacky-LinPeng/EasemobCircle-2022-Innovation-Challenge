
三 归 五 戒 慈 心
厌 离 功 德 经

失译人名今附东晋录

    　　闻如是： 一时佛在舍卫国只树给孤独园，佛为阿那　邸长者说：

    　　「过去久远有梵志名毗罗摩，饶财多宝，若布施时，
    　　　　用八万四千金钵盛满碎银；　　　　八万四千银钵盛满碎金；
    　　　复以八万四千金银澡罐；　　　　复以八万四千牛，皆以金银覆角；
    　　　复以八万四千玉女，庄严具足；　复以八万四千卧具，众彩自覆；
    　　　复以八万四千衣裳；　　　　　　复以八万四千象马，皆以金银鞍勒；
    　　　复以八万四千房舍布施；
    　　　复於四城门中布施，随其所欲，皆悉与之。
    　　　复以一房舍施招提僧。
    　　　如上施福，不如受三自归。所以然者，受三归者，施一切众生无畏。
    　　　是故，归佛法僧，其福不可计量也。
    　　　如上布施及受三归福，复不如受五戒福。受五戒者，功德满具，其福胜也。
    　　　如上布施及受三归五戒福，复不如弹指顷慈念众生福也。
    　　　如上布施及受三归五戒慈念众生福，复不如起一切世间不可乐想福。
    　　　所以然者，起一切世间不可乐想福，能令行者灭生死苦，终成佛道，故其
    　　　　福最胜也。」
    　　　尔时，长者闻佛所说，欢喜奉行。
    　　　回向文
    　　愿以此功德　庄严佛净土　上报四重恩　下济三涂苦
    　　普愿尽法界　沈溺诸有情　悉发菩提心　尽此一报身
    　　同生极乐国
    　　-大正藏版-
