
佛 说 九 横 经

後汉安息国三藏安世高译

    　　佛在舍卫国，只树给孤独园，佛便告比丘：「有九辈九因缘，命未
    　　尽便横死： 一者、为不应饭为饭；
    　　二者、为不量饭；
    　　三者、为不习饭；
    　　四者、为不出生；
    　　五者、为止熟；
    　　六者、为不持戒；
    　　七者、为近恶知识；
    　　八者、为入里不时不如法行；
    　　九者、为可避不避。
    　　如是为九因缘，人命为横尽。」
    　　「一不应饭者，为不可意饭，亦为以饱腹不停调。」

    　　「二不量饭者，名为不知节度，多饭过足。」

    　　「三不习饭者，名为不知时冬夏，为至他国郡，不知俗宜，不能消
    　　饭，食未习故。」
    　　「四不出生者，名为饭物未消，复上饭不服药吐下不时消。」

    　　「五为止熟者，名为大便小便来时，不及时行噫吐　，下风来时制
    　　。」
    　　「六不持戒者，名为犯五戒，杀、盗、犯他人妇、两舌、饮酒。亦
    　　有余戒，以犯便入县官，或弦死，或捶杖利刃斫刺，或辜饥渴而终，或
    　　以得脱从怨家得手死，或惊怖念罪忧死。」

    　　「七为近恶知识，名为恶知识，已作恶便反坐。何以故？坐不离恶
    　　知识故。不觉善恶，不计恶知识恶，能不思恶知识恶。」

    　　「八为入里不时者，名为冥行。亦里有诤时行；亦里有县官长吏追
    　　补不避。不如法行者，入里妄入他家舍中；妄见不可见；妄听不可听；
    　　妄犯不可犯；妄说不可说；妄忧不可忧；妄索不可索。」

    　　「九为可避不避者，名为当避弊象弊马牛犁车蛇虺坑井水火拔刀醉
    　　人恶人，亦於若干恶。如是为九因缘，辈人命未尽当坐是尽。慧人当识
    　　当避，是因缘以避。乃得二福；一者、长寿；二者、以长寿乃得闻好语
    　　言亦能行。」
    　　诸比丘欢喜受行。