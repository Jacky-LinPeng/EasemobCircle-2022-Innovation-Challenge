
嗟？曩法天子受三归依获免恶道经

宋西天中印三藏传教大师法奉诏译

    注:？字为左革右蔑(以下经文中均以？代该字)
    如是我闻：

    一时，世尊在舍卫国只树林给孤独园，与大　刍众俱。

    是时有一天子名嗟？曩法，天报将尽，唯余七日，而乃先现五衰之相，身
    无威德，垢秽旋生，头上华　咸悉萎萃，诸身分中臭气而出，两腋之下
    悉皆汗流。时嗟？曩法由是之故，不乐本座，宛转於地，悲哀啼泣而作
    是言：「苦哉！苦哉！曼那吉尔池，苦哉！苦哉！洗浴之池，苦哉！苦
    哉！宝车与　恶欢喜杂林等如是诸园苑，不复更游戏。苦哉！苦哉！跛
    里耶多罗迦花永不采摘，杂宝柔软之地，永不履践。苦哉！苦哉！天众
    妓女端严殊妙，常所侍卫，今相舍离。」是时有余天子见斯事已，往帝
    释所白言：「天主！彼嗟？曩法五衰现前命余七日，宛转在地，悲哀啼
    泣，作如是言：『苦哉！苦哉！曼那吉尔洗浴等池，苦哉！苦哉！宝车
    　　　　及　恶欢喜杂林等如是诸园苑，不复更游戏。苦哉！苦哉！跛里耶多罗
    　　　　迦华永不采摘，杂宝柔软之地，永不履践。苦哉！苦哉！天众妓女端严
    　　　　殊妙，常所侍卫，今相舍离。』天王！我见是已，心甚伤切，故来告白
    。」尔时帝释天主心悲愍故，往嗟？曩所而告之言：「天子！云何而汝
    贤者宛转於地，悲哀啼泣，说诸苦事，伤动见者。」时嗟？曩法忽闻是
    语，从地而起，整服肃容，合掌而立，白帝释言：「天主！我今寿命惟
    余七日，命终之後堕阎浮提王舍大城，以宿业故，而受猪身，天主！既
    受往身於多年中食　粪秽，我观此苦，是故愁忧。」

    尔时帝释天主闻是语已，心甚悲愍，告嗟？曩法天子言：「贤者！汝可诚
    心归命三宝，应作是言：『归依佛两足尊、归依法离欲尊、归依僧众中
    尊。」时彼嗟？曩法天子以死怖故畏傍生，故白帝释言：「　尸迦！我
    今归依佛两足尊、归依法离欲尊、归依僧众中尊。」时彼天子受三归已
    ，心不间断，以至命终。诸天之法下智有见不能观上，时帝释天主观彼
    天子生於何处，为生南阎浮提王舍大城受猪身耶、为不受猪身，尽彼天
    眼观之不见；又观傍生鬼界，亦复不见；又观娑诃世界人间，亦复不见
    ；乃至四大王众天及忉利天尽彼观察，都不能见。尔时帝释天主既不能
    见已，心生疑虑，於是帝释往只树林，诣世尊所，顶礼佛足，退坐一面
    ，白佛言：「世尊！彼嗟？曩法天子五衰现前，命在七日，宛转於地，
    　　　　悲哀啼泣，说诸苦事，伤动见者。我时到彼，见此事已，而问之言：『
    云何贤者悲啼懊恼憔悴若此。』时嗟？曩法而告我言：『我今寿命惟余
    　　　　七日，命终之後堕阎浮提，生王舍城，而受猪身，於多年中以诸粪秽而
    　　　　为食　。』我闻此说，心极悲愍，乃告之言：『今汝贤者！欲脱斯苦，
    当归命三宝，作如是言：归依佛两足尊、归依法离欲尊、归依僧众中尊
    。』时嗟？曩法以死怖故畏傍生故，而白我言：『我今归依佛两足尊、
    　　　　归依法离欲尊、归依僧众中尊。』时嗟？曩法受三归竟而後命终。世尊
    ！我今不知彼嗟？曩法托生何处。」

    尔时世尊以正遍知告帝释言：「　尸迦！今嗟？曩法天子已生睹史多天受
    五欲乐。」尔时帝释天主闻佛语已，欢喜踊跃，心意快然，诸根圆满，
    即於佛前说伽陀曰：
    若归依於佛　彼不堕恶道　弃舍人身已　当获得天身
    若归依於法　彼不堕恶道　弃舍人身已　当获得天身
    若归依於僧　彼不堕恶道　弃舍人身已　当获得天身
    复说伽陀曰：
    诚心归命佛　彼人当所得　若昼若夜中　佛心常忆念
    诚心归命法　彼人当所得　若昼若夜中　法力常加持
    诚心归命僧　彼人当所得　若昼若夜中　僧威常覆护
    尔时帝释天主说伽陀已。

    世尊印言：「如是！如是！归命佛法僧，定不堕恶道，弃舍人身已，当获
    得天身。」尔时世尊说伽陀曰：
    若佛陀二字　得到於舌上　同彼归命等　不虚过一生
    若达磨二字　得到於舌上　同彼归命等　不虚过一生
    若僧伽二字　得到於舌上　同彼归命等　不虚过一生
    又说偈言：
    佛法僧名若不知　彼人最下故不获　轮回宛转而久处　如迦尸花住虚空

    佛说是经已，诸　刍众天帝释等一切大众，欢喜信受，作礼而退。

    　回向文
    愿以此功德　庄严佛净土　上报四重恩　下济三涂苦
    普愿尽法界　沈溺诸有情　悉发菩提心　尽此一报身
    同生极乐国

