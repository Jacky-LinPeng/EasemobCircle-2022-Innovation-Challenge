
佛 说 妇 人 遇 辜 经

乞伏秦沙门圣坚译

    闻如是：

    一时佛时在舍卫国只树给孤独精舍，与大比丘众千二百五十人俱。

    时有一人无妇，往诣舍卫国，娶妇本国，自有两子，大子七岁，次子孩抱
    ，母复怀躯，欲向在产，天竺礼俗，妇人临月，归父母国。时夫妇乘车
    载二子，当诣舍卫，中路食息并牧牛，时有毒蛇，缠绕牛脚，牛逆离圈
    ，其夫取牛，欲得严发，见牛为毒蛇所杀，蛇复舍牛，复缠夫杀，妇遥
    见之，怖惧战栗，啼哭呼天，无救护者，日遂欲冥，去道不远，有流河
    水，水碓有家居，妇迫日冥，惧为贼所劫，弃车将二子到水畔，留大子
    著水边，抱小子渡水，适到水半，狼食其子，子叫呼母，母时还顾见子
    ，为狼所　，惊惶怖惧，失抱中子，随水堕流，母益懊恼，迷惑失志，
    顿踬水中，堕所怀子，遂便渡水，问道行人：「我家父母为安隐不？」
    行人答曰：「昨家失火皆烧，父母悉尽无余。」又问行人：「我夫家姑
    　为安隐不？」行人答曰：「昨有剧贼，伤害其家，姑　皆死，无完在
    者。」其母闻之，愁忧怖惧，心迷意惑，不识东西，脱衣裸行，迷惑狂
    走，道中行人，见大怪之，谓得邪病，鬼神所娆乎？或谓愁忧迷惑失志
    ，或有唾贱舍避之走，或有怜伤愍念哀之。时佛在舍卫只树给孤独精舍
    ，时妇驰走，而往趣之，过只树园。

    尔时世尊，大会说法，四辈弟子，诸天龙神，十方一切，皆悉听经，诸佛
    　之法，盲者见佛，皆得眼目，聋者得听，哑者能言，疾病除愈，＃劣强
    　　　　　＃字为左兀右王
    健，被毒不行，心乱得定。时妇见佛，意即得定，不复愁忧，自视裸形
    ，惭愧伏地，佛呼阿难，取衣与妇，即时受教，则取衣与妇，著衣竟稽
    首佛足，却坐一面，佛即说经，为现罪福，人命无常，合会有别，生者
    有死，无生不终，一切本空，自作起灭，展转五道，譬如车轮，已解本
    无不复起分。妇闻佛言，心开意解，即发无上正真道意，即时得立不退
    转地，愁忧除愈，如日无云。

    佛说如是，四辈欢喜，诸天龙神，稽首而退。

    　回向文
    愿以此功德　庄严佛净土　上报四重恩　下济三涂苦
    普愿尽法界　沈溺诸有情　悉发菩提心　尽此一报身
    同生极乐国

