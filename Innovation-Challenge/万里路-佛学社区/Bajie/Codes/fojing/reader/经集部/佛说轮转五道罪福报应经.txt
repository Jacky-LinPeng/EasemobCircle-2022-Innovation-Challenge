
佛说轮转五道罪福报应经

刘宋三藏法师求那跋陀罗译

    闻如是：

    一时，佛在迦维罗卫国，释氏精舍。与千二百五十比丘俱，九月本斋，一
    时毕竟。

    佛从禅室，出往至舍卫国只树给孤独园。二国之间，有一大树，名尼拘类
    树，高百二十里，枝叶方圆，覆六十里，其树上子，数千万斛，食之香
    甘，其味如蜜，甘果熟落，人民食之，众病除愈，眼目精明。佛坐树下
    ，时诸比丘，取果食之。

    佛语阿难：「吾观天地万物，各有宿缘。」阿难即前为佛作礼，长跪白佛
    言：「何等宿缘？此诸弟子，愿欲闻之，唯具演说，开化未闻。」佛告
    阿难：「善哉！善哉！若乐闻者，一心善听。」

    佛语阿难：「夫人作福，譬如此树，本种一核，稍稍渐大，收子无限。人
    而豪贵，国王长者，从礼佛事三宝中来；为人大富，财物无限，从布施
    中来；为人长寿，无有疾病，身体强壮，从持戒中来；为人端正，颜色
    妙好，辉容第一，身体柔软，口气香洁，人见姿容，无不欢喜，视之无
    厌，从忍辱中来；为人修习，无有懈怠，乐为福德，从精进中来；为人
    安详，言行审谛，从禅定中来；为人才明，达解深法，赞叹妙义，开悟
    愚蒙，人闻其言，莫不谘受，宣用为珍宝，从智慧中来；为人音声清彻
    ，从歌咏三宝中来；为人洁净，无有疾病，从慈心中来。」

    阿难白佛：「云何为慈？」
    佛语阿难：「一慈众生，如母爱子；二悲世间，欲令解脱道意；三心常欢
    喜；四为能护念，一切不犯。是为慈心者也。」

    佛语阿难：「为人长大，恭敬人故；为人短小，轻慢人故；为人丑陋，善
    瞠恚人故；生无所知，不学问故；为人专愚，不教人故；为人　哑，谤
    毁人故；为人聋盲，不喜听受经法故；为人奴婢，负债不偿故；为人卑
    贱，不礼三宝故；为人丑黑，遮佛光明故；生裸国中者，喜轻衣搪突塔
    寺精舍故，生马蹄国中者，喜著屐佛前行故；生穿胸人国中者，布施作
    福，悔惜心故；生？鹿　麂中者，喜惊怖人故；生堕龙中者，喜调戏人
    ？字为上鹿下章音ㄓㄤ
    故；身生恶疮，治之难差者，喜鞭打众生，不以理故；人见欢喜者，前
    生见人欢喜故；人见不欢喜者，前生见人不欢悦故；遭县官系闭牢狱，
    　械其身者，前世为人，笼系众生，不从意故；为人唇缺者，前世钓鱼
    ，鱼决口故；闻好言善语，心不乐闻，於中两舌，乱人听受经法者，後
    堕耽耳狗中。」

    佛语阿难：「世有愚人，闻说法语，心不餐采，後堕长耳驴马之中；悭贪
    独食，不共饥者，食後堕饿鬼中，出生为人，贪穷饥饿，衣不盖形，食
    不供口；好食自　，恶食施人，後生猪？蜣　之中；喜劫夺人物者，後
    　　　　　　　　　　　　　　　　　？字为左虫右屯
    堕羊中，生剥其皮，偿其宿罪；好喜杀生者，後为水上蜉蝣虫，朝生暮
    死；好喜盗人财物者，後堕奴婢牛马之中，偿其宿债；好喜淫他人妻女
    者，死入地狱，男抱铜柱，女卧铁床，从地狱出常生下处，当堕鸡鸭中
    ；好喜妄语，传人恶事，死入地狱，洋铜灌口，拔出其舌，以牛犁之，
    出堕鸱枭鸲鹃鸟中，人闻其鸣，莫不惊怖，皆言变怪，咒令其死；喜欢
    酒醉犯三十六失者，堕沸屎泥犁之中，出生堕　　中，後还为人愚痴，
    生无所知，夫妇不相和顺，数共斗诤，更相驱遣，後堕鸠鸽中；贪人力
    者，後堕象中。」

    佛语阿难：「州郡令长，食官爵禄，或人无罪，或私侵人民，录名系缚，
    鞭打捶杖，强逼输送，告诉无地，枷械系闭，不得宽纵，後堕地狱中，
    身受痛苦，数千亿岁，罪毕乃出，当堕水牛中，贯穿其鼻牵船挽车，大
    杖打扑，偿其宿罪。」

    佛语阿难：「为人不净，从猪中来；为人悭贪不能廉洁，从狗中来；为人
    刚强狠戾自用，从羊中来；为人腥臭，从鱼鳖中来；为人凶恶含毒心解
    者，从蝮蛇中来；好喜美食，喜杀害众生，无有慈心者，从豺狼狸鹰中
    来；为人短命，胞胎伤堕，生世未几，而早命终，堕在三涂，数千万劫
    。」佛言：「此辈前世为人，好喜射猎，焚烧山泽，探巢破卵，施捕鱼
    网，杀一切众生，贪其皮肉，以自食　，多短命报，世世累劫无有出期
    ，慎之慎之！痛不可言。」

    佛语阿难：「凡作功德，皆应身为，烧香福会，转经行道，不得倩人，咒
    愿若虚，如倩人食，岂得自饱，能不饥耶？若烧香鲜洁，逮萨云：『若
    香摄一切相，然灯续明，得三达智，无所　碍。』娆香斋食，读经达
    ，以为常法；布施得福，诸天接待，万恶皆却，众魔尽除，无敢当者；
    懈怠之人，安隐谐偶，无精进心，一朝疾病，有不吉利，便欲烧香，方
    云作福，诸天未降，众魔故前，竞共娆触，作诸变怪，以是之故，常当
    精进，罪福随身，如影随形，植种福者，亦如尼拘类树，本种一核，收
    子无限，施一得倍万，言不虚也。」

    佛时颂曰：
    贤者好布施　天神自扶将　施一得万倍　安乐寿命长
    今日大布施　其福不可量　皆当得佛道　度脱於十方
    因缘合会谁为亲　五戒十善除去瞠　不望他许自为亲　世间荣乐如浮云
    展转五道如车轮　莫计寿命惜金银　天地尚坏何况身　奉持经戒是大珍
    勿贪财色辱误人　三界众生如群羊　来去五道身坏伤　命速流水何有常
    作恶甚近受罪长　泥犁地狱沸镬汤　制心刚意离祸殃　犯罪入中痛难当

    佛告阿难：「世人无智，生死肉眼，不知罪福，吾以道眼，睹无数劫，乃
    至今身，罪福应报，犹观掌中琉璃珠，内外明彻，无狐疑想。」

    阿难前整衣服，为佛作礼，而白佛言：「演说此经，当何名之？」

    佛语阿难：「此经名为轮转五道，亦名罪福报应。若有善男子善女人，讽
    诵宣传，功德无量，当见礼侍贤劫千佛，奉侍供养，不堕三涂八难之处
    ，得戒定慧。」

    佛说经竟，五百比丘，漏尽意解；七百比丘尼，得须陀洹道；八百罗汉，
    得菩萨道；诸天龙神、是时树下清信士万二千人、清信女六千人，悉履
    道迹；诸比丘、比丘尼、优婆塞、优婆夷，皆得阿那含道。

    　　　天龙鬼神、世间人民，闻佛说法，皆言：「善哉！」即起作礼，　佛三匝
    　　　　，欢喜而去。

    　回向文
    愿以此功德　庄严佛净土　上报四重恩　下济三涂苦
    普愿尽法界　沈溺诸有情　悉发菩提心　尽此一报身
    同生极乐国


