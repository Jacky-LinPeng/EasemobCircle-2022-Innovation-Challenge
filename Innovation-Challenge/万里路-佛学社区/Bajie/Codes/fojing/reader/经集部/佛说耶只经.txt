
佛 说 耶 只 经

宋居士沮渠京声译

    闻如是：

    一时佛在迦奈国，国中有婆罗门大富，姓名耶只，本事九十六种外道，以
    　求福佑，闻人事佛，得富贵长寿安隐，度脱生死受福，不入三恶道中，
    　不更勤苦。耶只自念：我不如舍置外道，当奉事佛。因诣佛所，以头面
    　著地，为佛作礼，长跪白佛言：「我本愚痴，无所识知，窃闻佛道恢弘
    ，大慈普济，佛天上天下人中之尊，无不安隐者，我今欲舍置所事外道
    ，归命於佛，愿佛哀我，当受教诫。」

    佛言：「若今所言大善，熟自思之，而止恶为善者，何忧不得安隐？」

    耶只白佛言：「今以我所事非真故，归命於佛，当哀愍我曹去浊秽之行，
    受佛清净决言，若审尔者大善。」

    耶只便前受五戒：一者不杀生；二者不盗；三者不　；四者不两舌恶口妄
    　言绮语；五不饮酒。三自归已，起绕佛三匝，持斋七日而去。自是之後
    　，行到他国，见人杀生射猎，盗人财物，耶只便欲随之；见好色女人，
    　心意贪之；见人是不是，便论道之；见人饮酒醉乱，便欲追之；心不安
    　定，更欲悔之。自念：我不能事是佛法，终当还佛五戒。

    即诣佛所，叩头白佛言：「我前从佛受五戒，多所禁害，不得从我本意，
    　今自思欲罢，不能事佛，佛法尊重，非我所能奉事，当可得还五戒不？
    於佛意当可尔不？」

    佛默然不应，言未绝口中，便有自然鬼神，持铁椎，击耶只头破之；复有
    鬼神，解脱其衣；复有鬼神，以铁　就口中，移取其舌；有　女鬼神，
    以刀深割其阴；有鬼神，洋铜沃其口中，前後左右，皆诸鬼神，竞来分
    裂其肉。如是耶只，眼目臭　，面如土色，自然之火烧其身，求生不得
    ，求死不得，鬼神持之甚急。

    佛见之如是哀愍念之，因问耶只：「汝今者当云何？」

    耶只口噤不能复语，但举手自搏，从佛求哀，佛便放威神，鬼神皆怖而走
    　，耶只便得稣息，更起叩头，前白佛言：「我心中有是五贼，牵我入恶
    　罪中，出是恶言　今受其罪，自我所为违负佛言，愿佛哀我。」

    佛言：「自汝心口所为，当咎阿谁？」

    耶只白佛言：「从今日以往，当自改更奉持五戒，岁三斋月六斋，烧香然
    　灯，供事三尊，身人意不敢复犯。」

    佛言：「如是大善，自若眼目所见，身体所更，自作自得，作善得善，心
    念不善得不善，佛者法中之师，教人去恶为善，後长得度脱，诸天及人
    民，愚痴者，皆使智慧，不更勤苦，从今已往，改更修善，莫得听心意
    所为，误人之本。」

    佛说经已，耶只心意开解，即得须陀洹道，欢喜而去。耶只归家，即饬舍
    中大小，皆诣佛所受五戒，岁三斋月六斋，耶只便舍家，剃头发被袈裟
    ，从佛作沙门，遂得阿罗汉。

    　回向文
    愿以此功德　庄严佛净土　上报四重恩　下济三涂苦
    普愿尽法界　沈溺诸有情　悉发菩提心　尽此一报身
    同生极乐国


