
佛说出家功德经

失译人今附东晋录

    如是我闻。一时，佛在毗舍离国，食时到入城乞食。

    时毗舍离城中，有一梨车，名　罗羡那。譬如天与诸天女共相娱乐
    。时此王子与诸　女，在阁楼上共相娱乐，耽於色欲亦复如是。

    尔时世尊以一切智，闻彼乐音，告阿难言：「我知此人贪五欲乐，
    不久命终。却後七日，当舍如是眷属快乐，决定当死&middot;阿难，如此人，
    若当不舍欲乐不出家者，命终或能堕於地狱。」

    尔时，阿难顶奉佛教，欲利益此王子故，次至其舍。尔时，王子闻
    阿难在外，即出奉见，以敬念故，请阿难入坐。坐已未久，尔时王子起
    恭敬心，白八难言：「善哉，好亲友来，我今见汝，踊跃欢喜，汝今当
    告我佛所教法，令我欢喜。」尔时王子如是三请。阿难为欲作大利益故
    ，默然无言。

    王子又言：「　陀呵牟尼大仙，利益一切众生，有何嫌恨，默然无
    所说，不见少告？」时第三师，持佛法藏，利世间者，惨然告言：「汝
    今善听，却後七日，汝当命终，汝若於此五欲乐中，不能觉悟，不出家
    者，命终或当堕地狱中。佛一切智人，正语正说，记汝如是。譬如火烧
    物，终不虚发。汝谛思惟。」

    时彼王子，闻此语已，甚大忧怖，愁愦不乐，受阿难教：「我当出
    家，定且听更六日受乐，第七日中，我辞家眷属，定必出家。」阿难可
    之。

    第七日畏生死故，求佛出家，佛即听之。一日一夜，修持净戒，即
    便命终。烧香毕已，尊者阿难与其眷属，往白佛言：「世尊，此　罗羡
    那比丘，今已命终，神生何处？」

    时佛世尊，天人之师，一切智人，以大梵音，胜出雷鼓迦陵频伽众
    妙音声，以八种音，告阿难言：「此　罗羡那比丘，畏於生死地狱苦故
    ，舍欲出家，一日一夜，持净戒故，舍此世已，生四王天，为北方天王
    　沙门子，恣心受於五欲快乐，贪受五欲，与诸　女，共相娱乐，寿五
    百岁。五百岁已，命终转生三十三天，为帝释子，具受五欲，极天之乐
    ，天妙　女，恣意千岁。寿尽生焰天，为焰天王子，自恣受天色声音味
    触，快心欲乐。受天二千岁已，命终生於兜率天王子，恣心受於五欲快
    乐，目视相欲，心自厌足，常谈法语解脱智慧，寿天中寿。满四千岁已
    。命终往往自在天上，为天王子，受受种种五欲妙乐，於　女中，化应
    恣意八千岁。八千岁已，命终生他化自在天，为天王子，此第六天，其
    中欲乐，下五天中，所不能及。生此中已，受最妙乐众乐之藏，受此乐
    时，心极迷醉，具足受於诸妙胜乐，万六千岁。如是受乐，於六欲天，
    往来七反。」

    「此毗罗羡那，以一日一夜出家故，满二十劫，不堕地狱饿鬼畜生
    ，常生天人，受福自然，最後人中，生富乐家，财富珍宝具足。壮年已
    过，诸根熟时，畏恶生老病死患故，厌世出家，剃除须发故，身披法服
    ，勤修精进，持四威仪，常行正念，观於五阴苦空无我，解法因缘，成
    辟支佛，名　流帝，於是时，放大光明，多有人天，生於善根，令诸群
    生种於三乘解脱因缘。」

    尔时，阿难叉手白佛言：「世尊，若当有人放人出家，若有出家者
    任其所须，得几所福？若复有人，毁破他人出家因缘，受何罪报？唯愿
    世尊，具尽告示。」

    佛告阿难：「汝若具满於百岁中，问我此事，我以无尽智慧，除饮
    时时，满百岁中广为汝说，此人功德，犹不能尽。是人恒生天上人中，
    常为国王，受天人乐。若有於此沙门法中使人出家，若复营佐出家因缘
    ，於生死中，常受快乐。我满百岁，说其福德，不可穷尽。是故，阿难
    ，汝满百岁，尽寿问我，我至涅盘，说此功德，亦不能尽。」

    佛告阿难：「若复有人，破坏他人出家因缘，即为劫夺无尽善财福
    藏，坏三十七助菩提法涅盘之因。设有欲坏出家因缘者，应善观察如是
    之事，何以故？缘此罪业，堕地狱中，常盲无目，受极处苦。若作畜生
    ，亦常生盲。若生饿鬼中，亦常生盲。在三恶苦，久乃得脱，若生为人
    ，在母腹中，受胎便盲。汝於百岁，常问是义，我百岁以无尽智说是罪
    报，亦不可尽，於四道中，生而常盲。我终不记此人当有得脱时，所以
    者何？皆由毁出家故，或成就无边功德。以破如是善因缘故，受无量罪
    ，由障出家故。」

    「於此清净智慧镜中，为於解脱诸善法故。若见出家修持净戒趣解
    脱处，破他出家，为作留难，以是因缘故，生便常盲。不见涅盘，由毁
    出家故。」

    「常观痴等十二因缘，应得解脱。以毁破他智慧眼故破出家缘，覆
    慧眼故，从生至生，常盲无目。不见三界，缘障出家故。」

    「出家应见五阴二十我见人趣正道。破出家因坏正见故，所生常盲
    ，不见正道。」

    「出家应见一切法聚善法住处，应观诸佛清净法身。以破出家善因
    缘故，所生常盲，不能睹见佛法身。」

    「以因出家应具沙门形貌及与持戒清净福田种佛道因。破出家故，
    於善法中断一切望，由是罪缘，生生常盲。由毁出家故。」

    「出家应善观察一切身心，皆苦、无常、无我、不净。破他出家，
    为作留难，则破此眼，破此眼故，不见四道、四念处、四正勤、四如意
    足、五根、五力、七觉分、八正道，趣涅盘城。是罪缘故，所生常盲。
    乃至不见空无相无作清净善法向涅盘城。是以智慧之人，知出家者，应
    当成就如是善法，不应破坏善法因缘，获如是罪。」

    「谁毁破他人如是出家沙门正见因缘者，终不能得见涅盘城，所生
    常盲。」

    「若复有人满白劫中，余方出家修持净戒；若复有人，於此阎浮提
    出家持戒，一日一夜；乃至须臾清净出家，於十六分。彼百劫出家持戒
    ，十六分中不及其一。」

    「若有颠倒　乱姊妹女，不应　处强生悭嫉，此中罪报，不可计限
    。」

    「若有一人，能正思惟有出家心，欲舍诸恶。若复有人，破坏此人
    出家因缘，不令愿满，是罪因缘增长於前，复倍百劫。」

    尔时，阿难复白佛言：「世尊，此毗罗羡那，所种善根，生尊贵处
    ，当受福乐，为过去世亦有善行，为但齐今一日一夜出家功德受尔许福
    ？」佛告阿难：「汝不应观过去因缘，於此一日一夜，清净出家，故此
    善根，六欲天中，七反受福，二十劫中常受生死。世间之乐最後人中，
    生福乐家，壮年已过，诸根熟时，畏於生老病死苦故，出家持戒，成辟
    支佛。」

    佛告阿难：「我今说喻，汝当善听。譬四天下，东弗婆提，南阎浮
    提，西瞿耶尼，北郁单越。满中阿罗汉若盗麻丛林，若有一人，满百岁
    中，尽心供养此诸罗汉，衣服、饮食、病瘦医药、房舍、卧具乃至涅盘
    。後若起塔庙，种种珍宝花香璎珞幡盖伎乐，悬诸宝铃，扫洒香水，以
    诸偈颂，赞叹供养，所得功德，若有人为涅盘故，出家受戒，乃至一日
    一夜所作功德，比前功德，十六分中不及其一。」

    「以是因缘，善男子当应出家修持净戒。诸善男子，诸须功德者，
    求善法者，自受法者，不应留难出家因缘。应勤方便劝作令成。」

    时诸大众闻佛所说，莫不厌世，出家持戒。有得须陀洹，乃至阿罗
    汉者，有种辟支佛善根者，有发无上菩提心者。皆大欢喜，顶戴奉行。

