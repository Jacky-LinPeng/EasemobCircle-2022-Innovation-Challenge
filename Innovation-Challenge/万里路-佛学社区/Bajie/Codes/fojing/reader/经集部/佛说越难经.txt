
佛 说 越 难 经

    闻如是：

    一时，佛在波罗奈私国，贤者飞鸟聚，彼时国中有四姓长者，名曰越难，
    　大豪富珍奇珠宝牛马田宅甚众多，难为人悭贪嫉妒，不信道德，不喜布
    　施，日未没，常敕门监，有来乞丐者勿得通也。难有一子名曰　檀，亦
    　复悭贪，难後寿尽还生其国中，为盲乞妇作子，其夫言：「汝身有重病
    　，今复怀躯，我贫穷无以衣食，汝便自去。」妇受教出门外，未远得大
    　聚粪，便止其中，至九月生一子，两目复盲，其母行乞食养之，至年七
    　岁，其母言：「我养汝大久，且自行拄杖，取食器行乞，当自悲言：「
    世间贫者最为苦恼，今我薄命生贫家，两目复盲无所见，复人所轻易，
    今有乞我少所饮食，愈我饥者，譬如天雨，渴者得饮。」儿闻母说如是
    ，便行家家乞丐，复到　檀家，其子适到，时守门者适小出，盲儿径入
    前到中庭，如母教说之，时　檀在高观上闻其语，大怒呼守门者问之：
    「谁内此盲乞儿者？」门监大恐怖，即牵盲儿扑於门外，伤其头面，复
    折右臂，壤其食器饭散其地，身体大痛，儿呼悲啼，其母闻之，即走到
    儿所言：「何等弊人娆我子者，我子尚小，两目复盲，有何等过，乃取
    如是，何壹感天。」儿对母言：「我到此门中乞，有高声人，呼多力人
    ，牵扑伤我，身体大痛如是，今且死不久。」时门上有守神，便谓之言
    ：「汝得是痛，尚为小耳，其大在後，汝坐前世有财不布施故，得勤苦
    ，世间富贵无有常，富贵而不布施，如无有财等也，死更苦痛乃愁悔当
    复何益？」时观者甚众多，各各自语，其声远闻，佛时从念道觉，与诸
    比丘入城分卫，佛问阿难：「是何等声？匆匆乃如是。」阿难便白佛，
    说盲子母本事已，便叉手白佛：「愿哀矜到此儿所。」佛默然不应，分
    卫还饭已，便往视之，见盲儿创痛，以手摩其头，目便即开，折伤处即
    愈，因自识宿命。佛问：「汝是前世长者字难不？」对言：「是也。」
    佛告阿难：「人居世间甚　苦愚痴，一世父子不相识知。」

    尔时佛说经，解散其义，
    　人求子索财　於此二事中　甚忧勤苦痛　他人而得果　有身不能保
    　何况子与财　譬如夏月暑　息止树下凉　须臾当复去　世间无有常

    阿难白佛：「此儿命尽当趣何道？」佛言：「当入大泥犁中一宿。」

    佛说是经时，八万余人皆弃三垢得法眼，诸弟子皆欢喜，为佛作礼而去。

    　回向文
    愿以此功德　庄严佛净土　上报四重恩　下济三涂苦
    普愿尽法界　沈溺诸有情　悉发菩提心　尽此一报身
    同生极乐国

