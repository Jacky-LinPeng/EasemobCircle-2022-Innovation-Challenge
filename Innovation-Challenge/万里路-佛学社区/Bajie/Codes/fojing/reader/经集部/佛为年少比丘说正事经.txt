
佛 为 年 少 比 丘 说 正 事 经

 西晋沙门法炬译

    如是我闻。

    一时佛住舍卫城只树给孤独园，夏安居。尔时众多上座声闻，於世尊左右
    树下窟中安居。

    时有众多年少比丘诣佛所，稽首佛足，退坐一面，佛为诸年少比丘，种种
    说法，示教照喜，示教照喜已，默然住。诸年少比丘闻佛所说，欢喜随
    喜，从座起，作礼而去。诸年少比丘，往诣上座比丘所，礼诸上座足已
    ，於一面坐，诸上座比丘，作是念，我等当摄受此诸年少比丘，或一人
    受一人、或一人受二三多人，作是念已，即便摄受，或一人受一人、或
    受二三多人、或有上座乃至受六十人。

    尔时世尊十五日布萨时，於大众前敷座而坐。

    尔时世尊观察诸比丘已，告比丘：「善哉善哉！我今喜诸比丘行诸正事，
    　　　　　　　　　　　　　　　　是故比丘！当勤精进。」

    於此舍卫国，满迦提月，诸处人间比丘，闻世尊於舍卫国安居，满迦提月
    　，已作衣竟，持衣钵，於舍卫国人间游行，渐至舍卫国，举衣钵洗足已
    　，诣世尊所，稽首礼足已，退坐一面。尔时世尊为人间比丘，种种说法
    　，示教照喜已默然。尔时人间比丘闻佛说法，欢喜随喜，从座起，作礼
    　而去。往诣上座比丘所，稽首礼足，退坐一面，时诸上座，作是念，我
    　等当受此人间比丘，或一人受一人、或二三乃至多人，即便受之，或一
    　人受一人、或二三乃至有受六十人者。彼上座比丘受诸人间比丘教戒教
    　授，善知先後次第。

    尔时世尊月十五日布萨时，於大众前敷座而坐。观察诸比丘，
    　告诸比丘：「善哉善哉！诸比丘，我欣汝等所行正事，乐法等所行正事
    　　　　　　　，诸比丘！过去诸佛亦有比丘众，所行正事，如今此众；
    　　　　　　　未来诸佛所有诸众，亦当如是，所行正事，如今此众。所
    以者何？今此众中，诸长老比丘，有得初禅第二禅第三禅
    第四禅、慈悲喜舍、空入处、识入处、无所有入处、非想
    非非想处，具足住，有比丘三结尽得须陀洹，不堕恶趣，
    法决定向三菩提，七有天人往生究竟苦边，有比丘三结尽
    ，贪恚痴薄，得斯陀含，有比丘五下分结尽，得阿那含，
    生般涅盘，不复还生，此世有比丘，得无量神通境界，天
    耳他心智宿命智生死智漏尽智，有比丘修不净观断贪欲，
    修慈心断瞠恚，修无常想断我慢，修安那般那念断觉想。
    云何比丘修安那般那念断觉想？是比丘依止聚落，乃至观
    灭出息，如观灭出息觉，名修安那般那念断觉相。」

    佛说此经已，诸比丘闻佛所说，欢喜奉行。

    　回向文
    愿以此功德　庄严佛净土　上报四重恩　下济三涂苦
    普愿尽法界　沈溺诸有情　悉发菩提心　尽此一报身
    同生极乐国

