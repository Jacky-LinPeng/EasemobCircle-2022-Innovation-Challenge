
五 母 子 经

吴月氏国居士支谦译

    昔者有阿罗汉，在山中奉行道业。
    有一小儿，年始七岁，大好道法，辞母出家，求作沙弥，随大沙门，於山
    中学道给师所须，诵经行道时无有懈。至年八岁，得慧眼，能通视无极
    ，耳能彻听，天上天下，所为善恶，皆闻知之，身能飞行所在至到，能
    分一身及人自化无所不作，自知宿命，所从来生及人民，　行蠕动之类
    ，所经历善恶之道，皆悉知之，先世宿命，为五母子时，便坐自笑。
    其师问：「何等而笑？」
    沙弥答言：「无所笑也。」
    师曰：「是山中亦无歌唱伎乐，汝笑嗤我耳！」
    沙弥答言：「不敢笑师，但自笑耳。我一身为五母作子，母皆为我，昼
    　　　　　　夜啼哭感伤愁毒，不能自止，常念子忧思，未常忽忘，我
    自念一身而忧毒五家，以是笑耳，不敢笑师。我与第一母
    作子时，　邻亦复生子，与我同日而生，其子出入行步，
    我母见之，便悲念我子在者，亦当出入行步如是，愁毒泪
    下如雨，悲言念子；我为第二母作子时，我短命又早死，
    我母见人乳儿，便念乳我悲哀涕泣，言念我子；我为第三
    母作子时，我年十岁，复少死，母临食悲哭泣泪，言念我
    子在者，当与我共食，舍我死去，使我独食，哽咽言念我
    ；复为第四母作子时，我薄命先死，我等辈娶妇，我母见
    之，即念我子在者，亦当为子娶妇，言我何负苍天而杀我
    子；复为第五母作子时，我始年七岁，好道辞家，舍母随
    师，入山求道，得阿罗汉，我母日日啼哭言，我生一子，
    随师学道，不知所在，饥饱寒温，不知生死，不复相见，
    愁毒言念我子。是五母适共一会，各各言亡我子，相对啼
    哭，不能相止，是我一身一魄，展转而与五母腹中作子，
    固疑惑人而使众悲哭发狂，但共念我一身耳，各欲自杀，
    是故笑耳。发念世间，凡人知不死，当有所至，生皆共言
    死耳，凡人何能知死，当有生作善，自得其福，作恶得其
    殃，不有所遗人，在世间皆为恶业无所畏难，死後当入泰
    山地狱中，苦痛极哉，後悔无所复及，我厌世间勤苦，故
    辞父母，入山精进求道，今我自见畜生饿鬼地狱中，代之
    恐怖，今被蒙佛恩，得闻经法，今我日夜怜伤五母，不能
    自脱，反忧我所求，愿皆以得念世间人，展转相生，亦复
    相笑，无有休息，身皆归土，魂当所作，随其善恶，皆不
    能自拔，断其恩爱，能离贪欲，可得度脱，我以不复与生
    死会，我恨身以断如人不种当泥洹道最乐，长复兴勤苦，
    为师说之。」
    已便飞去。

    　 五 母 子 经
    　　　　　　　　　　　　　 吴优婆塞支谦译

    昔者有阿罗汉，在山中奉行道禁。
    有一小儿，年始七岁，大好道，弃家去作沙门，随师在山中，从师学法，
    　精进不懈。年八岁，便得四通，一者眼能彻视；二者耳能彻听；三者能
    　飞行变化；四者自知宿命，所从来生。坐思念，即见先世宿命所更，为
    　五母作子，时即还自笑。
    师问言：「若何以笑？我是山间无倡乐歌舞，用何等故笑！」
    沙弥言：「我不敢笑，师自视我，一身有五母，皆为我昼夜啼哭感伤愁毒
    　　　　　，常言念子未曾忽忘，我自念一身忧毒五家，用是故笑耳，
    　　　　　不敢笑师。我为第一母作子时，比邻有与我同时生者，我死
    　　　　　後同日生者，出入行步，我母见之，便言我子在者，亦当出
    　　　　　入行步如是，即愁忧感痛念我；复为第二母作子，生不久复
    　　　　　死，我母见人有乳养子者，便感痛念我，愁忧啼哭我；复为
    　　　　　第三母作子，不久复死，我母临饭泪出，念我言，子在者，
    　　　　　当与我共饭，为那弃我死去，便愁忧念我；复为第四母作子
    　　　　　，不久复死，我同时等辈娉娶者，母即复念我言，子不死今
    　　　　　亦当复娶妇，复啼哭愁感我；复为第五，今见在母作子，舍
    　　　　　家学道，母日啼哭言，我亡子不知所在，饥寒生死，不复相
    　　　　　见，慷忾悲痛念我。今五母共一会，各言亡子，相对啼哭，
    　　　　　我念一人魂神，为五母作子，令五母啼哭念我，我用是故笑
    　　　　　耳。世间人不知，有後世生，但言死耳，人作善自得其福，
    　　　　　作恶自得其殃，人在世间，喜怒自恣，无所畏恶，後苦痛不
    　　　　　可言，入恶道中，悔无所及，我厌世间故，去父母求道，我
    　　　　　视地狱畜生饿鬼贫穷，代其恐怖，我得师恩，受佛经戒，今
    　　　　　以度脱，我念是五母，不能得脱，反忧我故身，我所愿者皆
    　　　　　已竟，世间人展转相忧哭无休止者，身但作土耳，魂神空去
    　　　　　，随其施行，不能自断拔其根株，便可得脱，但日秽恶是痴
    　　　　　所为，我今不复与生死同伍，如人不种但当泥洹，泥洹快乐。」
    为师说是语，前作礼已，便飞去。

    　回向文
    愿以此功德　庄严佛净土　上报四重恩　下济三涂苦
    普愿尽法界　沈溺诸有情　悉发菩提心　尽此一报身
    同生极乐国


