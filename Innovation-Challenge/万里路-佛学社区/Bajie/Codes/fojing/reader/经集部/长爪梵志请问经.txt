
长 爪 梵 志 请 问 经

大唐三藏法义净奉制译

    如是我闻。

    一时薄伽梵在王舍城鹫　山中，与大　刍众千二百五十人俱，并余　刍
    　刍尼、近事男近事女、国王大臣、沙门婆罗门、外道之类、天龙药叉人
    　非人等，瞻仰而住。

    尔时世尊为说自证微妙之法，所谓初中後善，文义巧妙，纯一圆满，清净
    鲜白，梵行之相。

    尔时有一长爪梵志，来诣佛所，策杖而立。
    问言：「乔答摩！汝曾实作如是宣说：『世由自业，业为能授，业为生
    　　　　处，业为亲族，业为所依耶？』」

    佛告婆罗门：「我作是说：『世由自业，业为能授，业为生处，业为亲族
    　　　　　　　，业为所依。』」

    婆罗门曰：「若如是者，沙门乔答摩！先作何业？令汝获得金刚不坏坚固
    　　　　　　之身。」
    佛告婆罗门：「我於前生，远离杀害有情命根，由彼业力，今获斯果。」

    「沙门乔答摩！先作何业？令汝获得手指纤长网缦为相。」
    佛告婆罗门：「我於前生，远离偷盗他人财物，由彼业力，今获斯果。」

    「沙门乔答摩！先作何业？令汝获得具足色力诸根圆满。」
    佛告婆罗门：「我於前生，远离女人欲染之事，由彼业力，今获斯果。」

    「沙门乔答摩！先作何业？令汝获得出广长舌自覆其面。」
    佛告婆罗门：「我於前生，远离妄语诡诳於人，由彼业力，今获斯果。」

    「沙门乔答摩！先作何业？令汝获得威仪庠序，如师子行。」
    佛告婆罗门：「我於前生，远离诸酒放逸之处，由彼业力，今获斯果。」

    「沙门乔答摩！先作何业？令汝获得微妙相好庄严其身。」
    佛告婆罗门：「我於前生，远离歌舞倡艳之事，由彼业力，今获斯果。」

    「沙门乔答摩！先作何业？令汝获得上妙香气芬馥其身。」
    佛告婆罗门：「我於前生，远离香花璎珞庄饰，由彼业力，今获斯果。」

    「沙门乔答摩！先作何业？令汝获得受用金刚胜妙之座。」
    佛告婆罗门：「我於前生，远离远离高床大床骄恣之物，由彼业力，今获
    　　　　　　　斯果。」

    「沙门乔答摩！先作何业？令汝获得四十牙齿鲜白齐平。」
    佛告婆罗门：「我於前生，远离非时饮　诸食，由彼业力，今获斯果。」

    「沙门乔答摩！先作何业？令汝获得顶上肉髻圆满姝好。」
    佛告婆罗门：「我於前生，於三宝二师沙门婆罗门父母尊长，应恭敬处，
    　　　　　　　五轮著地，以无慢心虔诚致礼，由彼业力，今获斯果。」

    时婆罗门见佛为说因果不虚，白言：「乔答摩！此名何福？云何受持？」

    佛言：「此名八支净戒，若能一日一夜，或复长时，从师受持，获果如是
    　　　　。」

    尔时长爪梵志，既於佛所，闻说八支日夜净戒，由先远离鄙恶业故，便能
    获得胜妙庄严，深心信受，欢喜踊跃，即於佛前舍高慢心，投杖于地，
    合掌恭敬，礼佛双足，
    白言：「世尊！我今始知善恶之业感报不虚，我从今日乃至尽形，归依
    　　　　佛陀两足中尊；乃至尽形，归依达磨离欲中尊；乃至尽形，归
    　　　　依僧伽诸众中尊；我受八支近住净戒，始从今时，乃至明旦日
    　　　　出已来，於其中间，不害一切命、不盗他财物、不　不妄语、
    　　　　饮酒放逸处、花庄及歌舞、高大非时食，我今悉远离，受持净
    　　　　八支。」第二第三亦如是说。

    佛告婆罗门：「善哉善哉！如是应作，如是应持。」

    尔时世尊说是法已，时婆罗门及　刍众、诸人天等，皆大欢喜，信受奉行。

    　回向文
    愿以此功德　庄严佛净土　上报四重恩　下济三涂苦
    普愿尽法界　沈溺诸有情　悉发菩提心　尽此一报身
    同生极乐国


