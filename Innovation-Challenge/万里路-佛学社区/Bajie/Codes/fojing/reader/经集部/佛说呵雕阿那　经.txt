
佛 说 呵 雕 阿 那  经

东晋天竺三藏竺昙无兰译

    闻如是：

    一时佛时在舍卫国只陀恒，呵雕阿那　将五百优婆塞，至舍利弗所，作礼
    　已却坐，舍利弗为说经，大欢喜而退，复至佛所，以头面著地，叉手绕
    　佛三匝却坐。佛问呵雕阿那　：「若有何功德，教化五百弟子随从汝？
    　」呵雕阿那　即长跪叉手言：「我常奉行佛所说四事，何等为四？一者
    　布施於人；二者说善说；三者瞻视同学给足有无；四者同学者财共不计
    　。」佛言：「善哉善哉！已过去佛，无有过是四事；未来佛亦无有过是
    　四事；今现在佛亦无有过是四事。」佛为呵雕阿那　说经已，各大欢喜
    而退。

    呵雕阿那　还归入舍呼诸人客奴婢坐著前，好为说经开解，语生死善恶之
    　道；复上殿呼诸持藏人诸伎女著前，为说经戒，皆大欢喜；後上後殿，
    为诸夫人妇女，说经戒已讫，还至正殿，斋戒床上，端坐定意，便得等
    心。第一天上四王请诸天皆会坐，共称誉呵雕阿那　功德，四天王中尊
    王下至呵雕阿那　舍，称誉呵雕阿那　功德，呵雕阿那　时得等心，不
    答天王。佛边有一比丘，至呵雕阿那　舍，呵雕阿那　起迎比丘前坐，
    比丘说言：「佛坐中常相称誉功德。」呵雕阿那　问比丘言：「佛称誉
    我时，边有白衣无？」比丘言：「无有白衣，正使有白衣，有何等嫌疑
    那？」呵雕阿那　言：「佛语至诚，恐白衣不信者，便当堕泥犁中；正
    使信佛语者，便复来承事我，布施我，我不喜烦扰於人，以是故问耳。
    」比丘辞去。呵雕阿那　言：「想朝来未食，且留饮食。」便行澡水，
    下饭食讫。比丘还白佛言：「属至呵雕阿那　舍，道说言佛坐中大相称
    誉，呵雕阿那　因问我言：『佛称誉我时，边有白衣无？』我言：『无
    白衣，正使有白衣有何嫌疑？』呵雕阿那　言：『佛称誉我，实至诚不
    妄，白衣不信佛语者，便当堕泥犁中；正使信者，便复来承事我，我不
    喜烦扰他人，以是故问耳。』」佛言：「善哉善哉！我不常为汝曹说呵
    雕阿那　有七事，今复益一事为八事。何等为八事？一者不求不欲令人
    知；二者信不欲令人知；三者自羞不欲令人知；四者自惭不欲令人知；
    五者精进不欲令人知；六者自观不欲令人知；七者得禅不欲令人知；八
    者黠慧不欲令人知；所以不欲令人者，不欲烦扰於人，故不欲令人知。

    佛说是经已，诸比丘皆大欢喜，起前为佛作礼。

    　回向文
    愿以此功德　庄严佛净土　上报四重恩　下济三涂苦
    普愿尽法界　沈溺诸有情　悉发菩提心　尽此一报身
    同生极乐国

