
佛 说 末 罗 王 经

宋居士沮渠京声译

    闻如是：

    一时佛在舍卫国只树给孤独园，与千二百五十比丘俱。

    时有国王，号曰末罗，土地丰沃，士民壮勇。其国中有方石，周旋数十里
    ，当於王道，群臣共议，启王徙石，王便料选国内，凡得九亿人，令掘
    徙石，乃历年月，士民疲极，不能动石。

    佛念人民愚痴，空自勤苦，而石不移，即呼阿难，与汝俱往，如弹指顷，
    　便到其国。佛时作沙门，被服住在石边，谓人民言：「用何故掘徙此石
    ？」初无应者，如是至三，人民恚言：「我掘此石，勤苦经年，卿等何
    人，反来问我？」各自委去。

    佛即时笑，以足指挑石，手受之，掷置空中，复以手受住之於地，佛便放
    光明现相好，九亿人见佛威神，莫不震耸，皆叩头言：「吾等愚痴，不
    别真伪，将何神天？」

    佛言：「我是佛也。」

    人民问言：「佛用何等力能举此石？」

    答言：「我有四力。何等为四？
    一为精进力。
    二为忍辱力。
    三为布施力。
    四为父母力。
    何等为精进力？谓不杀盗　欺，广陈经法，开导人物，未曾懈怠
    　　　　　　　，是为精进力。
    何等为忍辱力？敢有残害毁辱，加恶於我，我心如地，无所不受
    　　　　　　　，是为忍辱力。
    何等为布施力？谓以国土珍宝妻子头眼，悉以施人，意无恨悔，
    　　　　　　　是为布施力。
    何等为父母力？谓受父母身体哺乱育养之恩，或从地积珍宝，上
    　　　　　　　至二十八天，悉以施人，不如供养父母，是为父
    　　　　　　　母力。」

    人民复问言：「尽复有何等力？」

    佛言：「复有四力。何等为四？谓生老病死，是为四力。」

    复问言：「佛当常住於世不？」

    佛言：「我亦当般泥洹。」

    人民言：「佛乃神圣，相好金色，当世希有，犹尚般泥洹，何况我曹？」

    王及臣民九亿人同时意解，乞受五戒十善，归命三尊，结解垢除，即得须
    陀洹道。

    阿难正衣服，为佛作礼白言：「是王及与九亿人，皆有何功德，今经即得
    　解疾？」

    佛言：「乃昔俱留秦佛时，王及国中九亿人，同时立志，或受五戒十善者
    　、或持斋者、或然灯者、或烧香散华者、或讽诵经者、或听经者，今故
    　来会，闻经即解。」

    诸比丘欢喜，前为佛作礼。

    　回向文
    愿以此功德　庄严佛净土　上报四重恩　下济三涂苦
    普愿尽法界　沈溺诸有情　悉发菩提心　尽此一报身
    同生极乐国


